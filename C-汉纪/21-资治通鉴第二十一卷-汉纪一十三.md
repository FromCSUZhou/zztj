<font size=4px>　　汉纪十三　起玄黓涒滩，尽玄黓敦牂，凡十一年。

 　　世宗孝武皇帝下之上

 　　元封二年（壬申，公元前一零九年）

 　　冬，十月，上行幸雍，祠五畤，还，祝祠泰一，以拜德星。</font><font size=4px color="#009090"><font size=4px>〔师古曰：拜而祠之，加祝辞。〕</font></font><font size=4px>

 　　春，正月，公孙卿言："见神人东莱山，若云欲见天子。"天子于是幸缑氏城，</font><font size=4px color="#009090"><font size=4px>〔缑，工侯翻。〕</font></font><font size=4px>拜卿为中大夫，遂至东莱，宿留之，数日，无所见，</font><font size=4px color="#009090"><font size=4px>〔宿留，音秀溜。〕</font></font><font size=4px>见大人迹云。复遣方士求神怪，采芝药，以千数。</font><font size=4px color="#009090"><font size=4px>〔复，扶又翻。〕</font></font><font size=4px>时岁旱，天子既出无名，乃祷万里沙。</font><font size=4px color="#009090"><font size=4px>〔应劭曰：万里沙神祠也，在东莱曲城。孟康曰：沙径三百余里。杜佑通典：万里沙在莱州掖县界。〕</font></font><font size=4px>夏，四月，还，过祠泰山。

 　　初，河决瓠子，</font><font size=4px color="#009090"><font size=4px>〔河始决见十八卷元光二年。〕</font></font><font size=4px>后二十余岁不复塞，</font><font size=4px color="#009090"><font size=4px>〔复，扶又翻。塞，悉则翻；下同。〕</font></font><font size=4px>梁、楚之地尤被其害。</font><font size=4px color="#009090"><font size=4px>〔被，皮义翻。〕</font></font><font size=4px>是岁，上使汲仁、郭昌二卿发卒数万人塞瓠子河决。天子自泰山还，自临决河，沈白马、玉璧于河，</font><font size=4px color="#009090"><font size=4px>〔沈，持林翻。〕</font></font><font size=4px>令群臣、从官自将军以下皆负薪，卒填决河。</font><font size=4px color="#009090"><font size=4px>〔从，才用翻。卒，子恤翻。〕</font></font><font size=4px>筑宫其上，名曰宣防宫。导河北行二渠，复禹旧迹，</font><font size=4px color="#009090"><font size=4px>〔沟洫志：禹导河自积石，历龙门，南到华阴，东下底柱及孟津、洛、汭，至于大伾。于是禹以为河所从来者高，水湍悍，难以行平地，数为败，乃酾二渠以引其河，北载之高地，过洚水，至于大陆，播为九河，同为迎河入勃海。孟康曰：二渠，其一出贝丘西南，南折者也；其一则漯川也。河自王莽时遂空，惟用漯耳。酾，山支翻。漯，吐合翻。〕</font></font><font size=4px>而梁、楚之地复宁，无水灾。

 　　上还长安。

 　　初令越巫祠上帝、百鬼，而用鸡卜。</font><font size=4px color="#009090"><font size=4px>〔越俗用鸡卜。李奇曰：持鸡骨卜，如鼠卜。史记正义曰：鸡卜法，用鸡一狗一，生祝愿讫，即杀鸡狗，煮熟又祭，独取鸡两眼骨，上自有孔，裂似人物形则吉，不足则凶。今岭南犹行此法。范成大桂海虞衡志：鸡卜，南人占法，以雄鸡雏执其两足，焚香祷所占，扑鸡杀之，拔两股骨，净洗，线束之，以竹筳插束处，使两骨相背于筳端，执竹再祝。左骨为侬，侬，我也。右骨为人，人，所占事也。视两骨之侧所有细窍，以细竹筳长寸余徧插之，斜直偏正，各随窍之自然，以定吉凶。法有十八变，大抵直而正、或近骨者多，吉；曲而斜、或远骨者多，凶。亦有用鸡卵卜者，握卵以卜，书墨于壳，记其四维；煮熟横截，视当墨处，辨壳中白之厚薄以定侬、人吉凶。〕</font></font><font size=4px>

 　　公孙卿言仙人好楼居，</font><font size=4px color="#009090"><font size=4px>〔好，呼到翻。〕</font></font><font size=4px>于是上令长安作蜚廉、桂观，甘泉作益寿、延寿观，</font><font size=4px color="#009090"><font size=4px>〔应劭曰：蜚廉，神禽名，能致风气。晋灼曰：身似鹿，头如爵，有角，而蛇尾，文如豹文。"桂观"，汉志作"桂馆"。师古曰：蜚廉、桂馆、益寿、延寿，四馆名。观，古玩翻。〕</font></font><font size=4px>使卿持节设具而候神人。又作通天茎台，</font><font size=4px color="#009090"><font size=4px>〔通天台在甘泉宫。汉旧仪曰：台高五十丈，去长安二百里，望见长安城。〕</font></font><font size=4px>置祠具其下。更置甘泉前殿，益广诸宫室。

 　　初，全燕之世，尝略属真番、朝鲜，</font><font size=4px color="#009090"><font size=4px>〔徐广曰：辽东有番污县。应劭曰：玄菟本真番国。番，普安翻。张晏曰：朝鲜有湿水、洌水、汕水三水，合为洌水。疑乐浪、朝鲜取名于此。括地志：高丽都平壤城，本乐浪郡王险城；又古云朝鲜。索隐曰：按朝，音潮，直骄翻。鲜，音仙，以有汕水故也。汕，一音讪。〕</font></font><font size=4px>为置吏，筑障塞。</font><font size=4px color="#009090"><font size=4px>〔为，于伪翻；下同。〕</font></font><font size=4px>秦灭燕，属辽东外徼。</font><font size=4px color="#009090"><font size=4px>〔徼，吉吊翻。〕</font></font><font size=4px>汉兴，为其远难守，复修辽东故塞，至浿水为界，</font><font size=4px color="#009090"><font size=4px>〔班志，浿水出辽东塞外，西南至乐浪县西入海。水经：浿水出乐浪镂方县，东南过临浿县，东入海。郦道元注曰：满自浿水而至朝鲜，若浿水东流，无渡浿之理。余访蕃使，言城在浿水之阳，其水西流，迳乐浪郡朝鲜县，故志曰浿水西至增地县入海，经误。浿，普盖翻，又滂沛翻，普大翻。杜佑曰：浿，滂拜翻。〕</font></font><font size=4px>属燕。燕王卢绾反，入匈奴。</font><font size=4px color="#009090"><font size=4px>〔见十二卷高祖十三年。〕</font></font><font size=4px>燕人卫满亡命，聚党千余人，椎髻、蛮夷服而东走出塞，渡浿水，居秦故空地上下障，稍役属真番、朝鲜蛮夷及燕亡命者王之，</font><font size=4px color="#009090"><font size=4px>〔王，于况翻。〕</font></font><font size=4px>都王险。</font><font size=4px color="#009090"><font size=4px>〔韦昭曰：王险，故邑名。应劭曰：辽东有险渎县，即满所都，因水险，故曰险渎。臣瓒曰：王险在乐浪郡浿水之东。师古曰：瓒说是。贤曰：即平壤城。〕</font></font><font size=4px>会孝惠、高后时，天下初定，辽东太守即约满为外臣，保塞外蛮夷，无使盗边；诸蛮夷君欲入见天子，勿得禁止。</font><font size=4px color="#009090"><font size=4px>〔见，贤遍翻；下同。〕</font></font><font size=4px>以故满得以兵威财物侵降其旁小邑真番、临屯，皆来服属，</font><font size=4px color="#009090"><font size=4px>〔临屯，帝后开为郡。注见下三年。降，户江翻。〕</font></font><font size=4px>方数千里。传子至孙右渠，所诱汉亡人滋多，又未尝入见；</font><font size=4px color="#009090"><font size=4px>〔诱，音酉。见，贤遍翻；下同。〕</font></font><font size=4px>辰国欲上书见天子，又雍阏不通。</font><font size=4px color="#009090"><font size=4px>〔师古曰：辰国，即辰韩之国雍，读曰壅。阏，一曷翻。〕</font></font><font size=4px>是岁，汉使涉何诱谕，</font><font size=4px color="#009090"><font size=4px>〔涉，姓也。左传晋有大夫涉佗。〕</font></font><font size=4px>右渠终不肯奉诏。何去至界上，临浿水，使御刺杀送何者朝鲜裨王长，</font><font size=4px color="#009090"><font size=4px>〔刺，七亦翻。〕</font></font><font size=4px>即渡，驰入塞，遂归报天子曰："杀朝鲜将。"上为其名美，</font><font size=4px color="#009090"><font size=4px>〔将，即亮翻。为，于伪翻；下同。〕</font></font><font size=4px>即不诘，拜何为辽东东部都尉。</font><font size=4px color="#009090"><font size=4px>〔辽东东部都尉治武次县。〕</font></font><font size=4px>朝鲜怨何，发兵袭攻杀何。

 　　六月，甘泉房中产芝九茎，</font><font size=4px color="#009090"><font size=4px>〔时芝产于甘泉斋房，九茎连叶。论衡：芝生于土，土气和则芝草生。瑞命记：王者慈仁则芝草生。〕</font></font><font size=4px>上为之赦天下。

 　　上以旱为忧，公孙卿曰："黄帝时，封则天旱，干封三年。"上乃下诏曰："天旱，意干封乎！"</font><font size=4px color="#009090"><font size=4px>〔干，音干。〕</font></font><font size=4px>

 　　秋，作明堂于汶上。</font><font size=4px color="#009090"><font size=4px>〔班志，泰山郡莱芜县。禹贡：汶水出西南入济。桑钦所言又曰：琅邪郡朱虚县东泰山，汶水所出，东至安丘入潍；有五帝祠。师古曰：前言汶水出莱芜入济，此又言出朱虚入潍，将桑钦所言有异，或者有二汶水乎？余据班志，明堂在泰山奉高县西南四里；又禹贡，"浮于汶，达于济"；此明堂当在济之汶上。琅邪之汶入于潍，而潍入于海，其地僻远，非立明堂处。汶，音问。〕</font></font><font size=4px>

 　　上募天下死罪为兵，遣楼船将军杨仆从齐浮渤海，</font><font size=4px color="#009090"><font size=4px>〔仆从齐浮渤海。盖自青、莱以北，幽、平以南，皆滨于海，其海通谓之渤海，非指渤海郡而言也。〕</font></font><font size=4px>左将军荀彘出辽东，以讨朝鲜。

 　　初，上使王然于以越破及诛南夷兵威喻滇王入朝。滇王者，其众数万人，其旁东北有劳深、靡莫，皆同姓相杖，未肯听。</font><font size=4px color="#009090"><font size=4px>〔杖，直亮翻。〕</font></font><font size=4px>劳深、靡莫数侵犯使者吏卒。</font><font size=4px color="#009090"><font size=4px>〔数，所角翻。〕</font></font><font size=4px>于是上遣将军郭昌、中郎将卫广发巴、蜀兵击灭劳深、靡莫，以兵临滇。滇王举国降，请置吏入朝，于是以为益州郡，</font><font size=4px color="#009090"><font size=4px>〔续汉志：益州郡去雒阳五千六百里。魏、晋为南中、宁州之地，唐为昆州、姚州之地，后没于南诏。师古曰：唐南宁州、昆州、裒州也。降，户江翻。朝，直遥翻。〕</font></font><font size=4px>赐滇王王印，复长其民。</font><font size=4px color="#009090"><font size=4px>〔复，扶又翻，又如字。长，丁丈翻。〕</font></font><font size=4px>

 　　是时，汉灭两越，平西南夷，置初郡十七，</font><font size=4px color="#009090"><font size=4px>〔臣瓒曰：元鼎六年，定南越地，以为南海、郁林、苍梧、合浦、九真、日南、交趾、珠厓、儋耳郡；定西南夷，以为武都、牂柯、越巂、沈黎、汶山郡；及地里志、西南夷传所置犍为、零陵、益州郡，凡十七。〕</font></font><font size=4px>且以其故俗治，毋赋税。南阳、汉中以往郡，各以地比，给初郡吏卒奉食、币物、传车、马被具。</font><font size=4px color="#009090"><font size=4px>〔师古曰：地比，谓依其次第，自近及远。比，频寐翻。奉，扶用翻。传，张恋翻。被，皮义翻。〕</font></font><font size=4px>而初郡时时小反，杀吏，汉发南方吏卒往诛之，间岁万余人，费皆仰给大农。大农以均输、调盐铁助赋，故能赡之。然兵所过，县为以訾给毋乏而已，</font><font size=4px color="#009090"><font size=4px>〔訾，读曰资。〕</font></font><font size=4px>不敢言擅赋法矣。</font><font size=4px color="#009090"><font size=4px>〔帝初击胡，大司农赋税专以奉战士，故有擅赋之法。〕</font></font><font size=4px>

 　　 是岁，以御史中丞南阳杜周为廷尉。</font><font size=4px color="#009090"><font size=4px>〔姓谱：杜本陶唐氏刘累之后，在周为唐杜氏，有杜伯。〕</font></font><font size=4px>周外宽，内深次骨，</font><font size=4px color="#009090"><font size=4px>〔李奇曰：其用法深刻至骨。〕</font></font><font size=4px>其治大放张汤。</font><font size=4px color="#009090"><font size=4px>〔言大抵依放张汤也。放，甫往翻。〕</font></font><font size=4px>时诏狱益多，二千石系者，新故相因，不减百余人；廷尉一岁至千余章，</font><font size=4px color="#009090"><font size=4px>〔章者，诸狱告劾之书，上之廷尉者也。〕</font></font><font size=4px>章大者连逮证案数百，小者数十人，远者数千、近者数百里会狱。</font><font size=4px color="#009090"><font size=4px>〔师古曰：往赴对也。〕</font></font><font size=4px>廷尉及中都官诏狱逮至六七万人，</font><font size=4px color="#009090"><font size=4px>〔师古曰：中都官，凡京师诸官府也；狱辞所及进考问者六七万人也。〕</font></font><font size=4px>吏所增加，十万余人。</font><font size=4px color="#009090"><font size=4px>〔师古曰：吏又于此外以文致之更增也。〕</font></font><font size=4px>

 　　元封三年（癸酉，公元前一零八年）

 　　冬，十二月，雷；雨雹，大如马头。</font><font size=4px color="#009090"><font size=4px>〔雨，于具翻。〕</font></font><font size=4px>

 　　上遣将军赵破奴击车师。破奴与轻骑七百余先至，虏楼兰王，遂破车师，因举兵威以困乌孙、大宛之属。</font><font size=4px color="#009090"><font size=4px>〔宛，于元翻。〕</font></font><font size=4px>春，正月，甲申，封破奴为浞野侯。王恢佐破奴击楼兰，封恢为浩侯。</font><font size=4px color="#009090"><font size=4px>〔从票侯赵破奴，元鼎五年坐酎金失侯，今以功复封浞野侯。浞野侯、浩侯，功臣表不书所食邑。浞，土角翻。〕</font></font><font size=4px>于是酒泉列亭障至玉门矣。

 　　初作角抵戏、鱼龙曼延之属。</font><font size=4px color="#009090"><font size=4px>〔文颖曰：名此乐为角抵，两两相当，角力、角技艺射御，盖杂技乐也。师古曰：鱼龙者，为舍利之兽，先戏于庭极。毕，乃入殿前，化成比目鱼，跳跃漱水，作雾障日。毕，化成黄龙八丈，散戏于庭，炫耀日光。西京赋云："海鳞变而成龙"，即谓此也。曼延，即西京赋所谓"巨兽百寻，是为曼延"者也。延，弋战翻。〕</font></font><font size=4px>

 　　汉兵入朝鲜境，朝鲜王右渠发兵距险。楼船将军将齐兵七千人先至王险。右渠城守，窥知楼船军少，</font><font size=4px color="#009090"><font size=4px>〔守，式又翻。少，诗沼翻。〕</font></font><font size=4px>即出城击楼船；楼船军败散，遁山中十余日，稍求退</font><span class="h"><font size=4px>【严："退"改"收"。】</font></font><font size=4px>散卒，复聚。左将军击朝鲜浿</font><span class="h"><font size=4px>【章：十四行本"浿"作"浿"；孔本同；张校同；退斋校同。下三见均同。】</font></font><font size=4px>水西军，未能破。天子为两将未有利，</font><font size=4px color="#009090"><font size=4px>〔为，于伪翻。〕</font></font><font size=4px>乃使卫山因兵威往谕右渠。右渠见使者，顿首谢："愿降，恐两将诈杀臣；今见信节，请复降。"</font><font size=4px color="#009090"><font size=4px>〔复，扶又翻。降，户江翻；下同。〕</font></font><font size=4px>遣太子入谢，献马五千匹，献马五千匹，及馈军粮；人众万余，持兵方渡浿水。使者及左将军疑其为变，谓太子："已服降，宜令人毋持兵。"太子亦疑使者、左将军诈杀之，遂不渡浿水，复引归。山还报天子，天子诛山。

 　　左将军破浿水上军，乃前至城下，围其西北。楼船亦往会，居城南。右渠遂坚守城，数月未能下。左将军所将燕、代卒多劲悍，楼船将齐卒已尝败亡困辱，卒皆恐，将心惭，</font><font size=4px color="#009090"><font size=4px>〔将，即亮翻。悍，下罕翻，又侯旰翻。〕</font></font><font size=4px>其围右渠，常持和节。左将军急击之，朝鲜大臣乃阴间使人私约降楼船，</font><font size=4px color="#009090"><font size=4px>〔阴，暗密也。间，空隙也。言暗密遣使投空隙而出，与楼船约降。间，古苋翻。〕</font></font><font size=4px>往来言尚未肯决。左将军数与楼船期战，</font><font size=4px color="#009090"><font size=4px>〔数，所角翻；下同。〕</font></font><font size=4px>楼船欲就其约，不会。左将军亦使人求间隙降下朝鲜，朝鲜不肯，心附楼船，以故两将不相能。左将军心意楼船前有失军罪，</font><font size=4px color="#009090"><font size=4px>〔意，疑也，亿度也；料也。〕</font></font><font size=4px>今与朝鲜私善，而又不降，疑其有反计，未敢发。

 　　天子以两将围城乖异，兵久不决，使济南太守公孙遂往正之，</font><font size=4px color="#009090"><font size=4px>〔济，子礼翻。考异曰：史记作"征之"，盖字误；今从汉书。〕</font></font><font size=4px>有便宜得以从事。遂至，左将军曰："朝鲜当下，久之不下者，楼船数期不会。"具以素所意告，曰："今如此不取，恐为大害。"遂亦以为然，乃以节召楼船将军入左将军营计事，即命左将军麾下执楼船将军，并其军；以报天子，天子诛遂。</font><font size=4px color="#009090"><font size=4px>〔考异曰：汉书作"许遂"。按左将军亦以争功相嫉乖计弃市，则武帝必以遂执楼船为非，汉书作"许"，盖字误，今从史记。〕</font></font><font size=4px>

 　　左将军已并两军，即急击朝鲜。朝鲜相路人、相韩阴、</font><font size=4px color="#009090"><font size=4px>〔考异曰：汉书"阴"作"陶"，今从史记。〕</font></font><font size=4px>尼溪相参、将军王唊</font><font size=4px color="#009090"><font size=4px>〔应劭曰：凡五人；戎狄不知官纪，故皆称相。师古曰：相路人，一也，相韩陶，二也，尼溪相参，三也，将军王唊，四也，应氏乃云五人，失之矣，不当寻下文乎！余据"韩陶"今作"韩阴"，盖从史记。相，息亮翻。唊，音颊。〕</font></font><font size=4px>相与谋曰："始欲降楼船，楼船今执，独左将军并将，</font><font size=4px color="#009090"><font size=4px>〔将，即亮翻。〕</font></font><font size=4px>战益急，恐不能与战；王又不肯降。"阴、唊、路人皆亡降汉，路人道死。夏，尼溪参使人杀朝鲜王右渠来降。王险城未下，故右渠之大臣成己又反，复攻吏。</font><font size=4px color="#009090"><font size=4px>〔复，扶又翻。〕</font></font><font size=4px>左将军使右渠子长、降相路人之子最</font><font size=4px color="#009090"><font size=4px>〔师古曰：右渠之子名长。路人先已降汉而死于道，故谓之降相，最者其子名。〕</font></font><font size=4px>告谕其民，诛成己。以故遂定朝鲜，为乐浪、临屯、玄菟、真番四郡。</font><font size=4px color="#009090"><font size=4px>〔乐浪郡治朝鲜县，盖以右渠所都为治所也。臣瓒曰：茂陵书：临屯郡治东暆县，去长安六千一百三十八里，领十五县。玄菟郡，本高句骊也，既平朝鲜，并开为郡，治沃沮城，后为夷貊所侵，徙郡句骊西北。真番郡治霅县，去长安七千六百四十里，领十五县。余据后废临屯、真番二郡。班志，东暆县属乐浪。霅县无所考。乐，音洛。浪，音狼。〕</font></font><font size=4px>封参为澅清侯，</font><font size=4px color="#009090"><font size=4px>〔功臣表：澅清侯食邑于齐。澅，音获，又户卦翻。〕</font></font><font size=4px>阴为萩苴侯，</font><font size=4px color="#009090"><font size=4px>〔班书功臣表作"荻苴侯"，食邑于勃海。此从史记作"萩"，音秋。苴，子余翻。〕</font></font><font size=4px>唊为平州侯，</font><font size=4px color="#009090"><font size=4px>〔功臣表：平州侯食邑于泰山梁父县。〕</font></font><font size=4px>长为几侯，</font><font size=4px color="#009090"><font size=4px>〔功臣表作"几侯张洛"，食邑于河东。〕</font></font><font size=4px>最以父死颇有功，为涅阳侯。</font><font size=4px color="#009090"><font size=4px>〔涅阳县属南阳郡。涅，乃结翻。〕</font></font><font size=4px>

 　　左将军征至，坐争功相嫉乖计，弃市。楼船将军亦坐兵至列口，</font><font size=4px color="#009090"><font size=4px>〔班志，列口县属乐浪郡。郭璞曰：山海经，列水在辽东，余谓其地当列水入海之口。〕</font></font><font size=4px>当待左将军，擅先纵，失亡多，当诛，赎为庶人。

 　　班固曰：玄菟、乐浪、本箕子所封。</font><font size=4px color="#009090"><font size=4px>〔武王封箕子于朝鲜。〕</font></font><font size=4px>昔箕子居朝鲜，教其民以礼义，田蚕织作，为民设禁八条，</font><font size=4px color="#009090"><font size=4px>〔为，于伪翻。〕</font></font><font size=4px>相杀，以当时偿杀；相伤，以谷偿；相盗者，男没入为其家奴，女为婢；欲自赎者人五十万，虽免为民，俗犹羞之，嫁娶无所售。是以其民终不相盗，无门户之闭，妇人贞信不淫辟。</font><font size=4px color="#009090"><font size=4px>〔辟，读曰僻。〕</font></font><font size=4px>其田野饮食以笾豆，都邑颇放效吏，往往以杯器食。</font><font size=4px color="#009090"><font size=4px>〔放，甫往翻。〕</font></font><font size=4px>郡初取吏于辽东，吏见民无闭臧，</font><font size=4px color="#009090"><font size=4px>〔臧，读曰藏。〕</font></font><font size=4px>及贾人往者，</font><font size=4px color="#009090"><font size=4px>〔贾，音古。〕</font></font><font size=4px>夜则为盗，俗稍益薄，今于犯禁寖多，至六十余条。可贵哉，仁贤之化也！然东夷天性柔顺，异于三方之外。故孔子悼道不行，设浮桴于海，欲居九夷，</font><font size=4px color="#009090"><font size=4px>〔并见论语。桴，编竹木为之，大者曰筏，小者曰桴。桴，芳无翻。〕</font></font><font size=4px>有以也夫！

 　　秋，七月，胶西于王端薨。</font><font size=4px color="#009090"><font size=4px>〔端，景帝子，三年受封。諡法：能优其德曰于。考异曰：荀纪"端"皆作"瑞"，今从汉书。〕</font></font><font size=4px>

 　　武都氐反，分徙酒泉。</font><font size=4px color="#009090"><font size=4px>〔杜佑曰：氐者，西戎别种。〕</font></font><font size=4px>

 　　元封四年（甲戌，公元前一零八年）

 　　冬，十月，上行幸雍，祠五畤。</font><font size=4px color="#009090"><font size=4px>〔雍，于用翻。畤，音止。〕</font></font><font size=4px>通回中道，遂北出萧关，</font><font size=4px color="#009090"><font size=4px>〔师古曰：回中在安定高平，有险阻；萧关在其北。此盖自回中通道以出萧关。〕</font></font><font size=4px>历独鹿、鸣泽，</font><font size=4px color="#009090"><font size=4px>〔服虔曰：独鹿，山名；鸣泽，泽名；皆在涿郡遒县北界。水经注：泽渚方十五里。〕</font></font><font size=4px>自代而还，幸河东。春，三月，祠后土，赦汾阴、夏阳、中都死罪以下。

 　　夏、大旱。

 　　匈奴自卫、霍度幕以来，</font><font size=4px color="#009090"><font size=4px>〔度幕见十九卷元狩四年。〕</font></font><font size=4px>希复为寇，</font><font size=4px color="#009090"><font size=4px>〔复，扶又翻；下同。〕</font></font><font size=4px>远徙北方，休养士马，习射猎，数使使于汉，</font><font size=4px color="#009090"><font size=4px>〔数，色角翻。使使，疏吏翻。〕</font></font><font size=4px>好辞甘言求请和亲。汉使北地人王乌等窥匈奴，乌从其俗，去节入穹庐，</font><font size=4px color="#009090"><font size=4px>〔去，羌吕翻。师古曰：穹庐，毡帐也。索隐曰：盖以毡为庐，崇穹然。而宋均曰：穹，兽名，亦异说也。〕</font></font><font size=4px>单于爱之，佯许甘言，为遣其太子入汉为质。</font><font size=4px color="#009090"><font size=4px>〔质，音致。〕</font></font><font size=4px>汉使杨信于匈奴，信不肯从其俗，单于曰："故约汉尝遣翁主，给缯絮食物有品，以和亲，</font><font size=4px color="#009090"><font size=4px>〔师古曰：品，谓等差也。〕</font></font><font size=4px>而匈奴亦不扰边。今乃欲反古，</font><font size=4px color="#009090"><font size=4px>〔师古曰：反，违也。〕</font></font><font size=4px>令吾太子为质，无几矣。"</font><font size=4px color="#009090"><font size=4px>〔师古曰：言遣太子为质，则匈奴国中所余者无几，皆当尽也。余谓匈奴盖自谓本与汉为邻敌之国，今乃令以太子为质，是其国势削弱，所余无几也。几，居岂翻。〕</font></font><font size=4px>信既归，汉又使王乌往，而单于复讇以甘言，</font><font size=4px color="#009090"><font size=4px>〔师古曰：讇，古谄字。〕</font></font><font size=4px>欲多得汉财物，绐谓王乌曰："吾欲入汉见天子面，相约为兄弟。"王乌归报汉，汉为单于筑邸于长安。</font><font size=4px color="#009090"><font size=4px>〔汉为，于伪翻。〕</font></font><font size=4px>匈奴曰："非得汉贵人使，吾不与诚语。"</font><font size=4px color="#009090"><font size=4px>〔师古曰：诚，实也。〕</font></font><font size=4px>匈奴使其贵人至汉，病，汉予药，欲愈之，</font><font size=4px color="#009090"><font size=4px>〔予，读曰与。〕</font></font><font size=4px>不幸而死。汉使路充国佩二千石印绶往使，因送其丧，厚葬，直数千金，曰："此汉贵人也。"单于以为汉杀吾贵使者，乃留路充国不归。诸所言者，单于特空绐王乌，</font><font size=4px color="#009090"><font size=4px>〔师古曰：特，但也。〕</font></font><font size=4px>殊无意入汉及遣太子。于是匈奴数使奇</font><span class="h"><font size=4px>【张："奇"作"骑"。】</font></font><font size=4px>兵侵犯汉边。</font><font size=4px color="#009090"><font size=4px>〔数，所角翻。〕</font></font><font size=4px>乃拜郭昌为拔胡将军，及浞野侯屯朔方以东，备胡。

 　　元封五年（乙亥，公元前一零六年）

 　　冬，上南巡狩，至于盛唐，</font><font size=4px color="#009090"><font size=4px>〔文颖曰：按地理志不得，疑当在庐江左右，县名。韦昭曰：在南郡。余据唐地理志，寿州有盛唐县，盖以古地名名县。宋白曰：寿州六安县，楚之潜也，在汉为盛唐县，西十五里有盛唐山。〕</font></font><font size=4px>望祀虞舜于九疑。</font><font size=4px color="#009090"><font size=4px>〔地理志：九疑山在零陵营道县南，亦名苍梧山；九峰相似，望而疑之，故曰九疑。相传舜死于苍梧，因葬焉，故望祀之。〕</font></font><font size=4px>登灊天柱山，</font><font size=4px color="#009090"><font size=4px>〔班志，灊县属庐江郡，天柱山在南，帝以为南岳。灊，音潜。唐之舒州。〕</font></font><font size=4px>自寻阳浮江，</font><font size=4px color="#009090"><font size=4px>〔班志，寻阳县属庐江郡。禹贡九江在南，皆东合为大江。沈约曰：寻阳，因水名县，水南注江。余据汉寻阳县在大江之北，自晋立寻阳郡于江南之柴桑，而江北寻阳之名遂晦。杜佑曰：汉旧寻阳县在江北，今蕲春郡界；晋温峤移于江南。〕</font></font><font size=4px>亲射蛟江中，获之。</font><font size=4px color="#009090"><font size=4px>〔师古曰：蛟，龙属也。郭璞说其状云："似蛇而有脚，细颈有白婴，大者数围，卵生，子如二石大瓮，能吞人。"射，而亦翻。〕</font></font><font size=4px>舳舻千里，薄枞阳而出，</font><font size=4px color="#009090"><font size=4px>〔李斐曰：舳，舡后持柁处；舻，船前刺棹处。言其船多，前后相衔，千里不绝也。舳，音逐。舻，音卢。班志，枞阳县属庐江郡。宋白曰：舒州桐城县，汉为枞阳县也；梁置枞阳郡。师古曰：枞，千容翻。〕</font></font><font size=4px>遂北至琅邪，</font><font size=4px color="#009090"><font size=4px>〔琅邪郡，秦置；唐为沂州，其余地入海、莱、密州界。〕</font></font><font size=4px>并海，</font><font size=4px color="#009090"><font size=4px>〔并，步浪翻。〕</font></font><font size=4px>所过礼祠其名山大川。春，三月，还至太山，增封。甲子，始祀上帝于明堂，配以高祖；因朝诸侯王、列侯，受郡、国计。</font><font size=4px color="#009090"><font size=4px>〔师古曰：计，若今之诸州计帐也。朝，直遥翻。〕</font></font><font size=4px>夏，四月，赦天下，所幸县毋出今年租赋。还，幸甘泉，郊泰畤。

 　　长平烈侯卫青薨。</font><font size=4px color="#009090"><font size=4px>〔考异曰：汉武故事云："大将军四子皆不才，皇后每因太子涕泣请上削其封。上曰：『吾自知之，不令皇后忧也。』少子竟坐奢淫诛。上遣谢后，通削诸子封爵，各留千户焉。"按青四子无坐奢淫诛者，此说妄也。〕</font></font><font size=4px>起冢 ，象庐山。</font><font size=4px color="#009090"><font size=4px>〔庐山，盖即卢山。杨雄所谓"填卢山之壑"者也。师古曰：卢山，匈奴中山名。卫青冢在茂陵东，次霍去病冢之西，相并者是也。〕</font></font><font size=4px>

 　　上既攘却胡、越，开地斥境，乃置交趾、朔方之州，及冀、幽、并、兖、徐、青、扬、荆、豫、益、凉等州，凡十三部，皆置刺史焉。</font><font size=4px color="#009090"><font size=4px>〔续汉志：秦有监郡御史，监诸郡；汉兴省之，但遣丞相史分刺诸州，无常官。孝武帝初置刺史十三人，秩六百石。古今注曰：常以春分行部，郡、国各遣一吏迎界上。汉旧仪曰：诏书旧典，刺史班宣，周行郡国，省察治政，黜陟能否，断理冤狱，以六条问事，非条所问，即不省。一条，强宗豪右田宅逾制，以强陵弱，以众暴寡。二条，二千石不奉诏书、遵承典制，倍公向私，旁诏牟利，侵渔百姓，聚歛为奸。三条，二千石不恤疑狱，风厉杀人，怒则任刑，喜则任赏，烦扰苛暴，剥戮黎元，为百姓所疾；山崩石裂，妖祥讹言。四条，二千石选置不平，苟阿所爱，蔽贤宠顽。五条，二千石子弟怙恃荣势，请托所监。六条，二千石违公下比，阿附豪强，通行货赂，割损政令。续汉志又曰：诸州常以八月巡行郡国，录囚徒，考殿最。初，岁尽诣京都奏事，中兴，但因计吏。与古今注异。据晋志，帝改禹贡雍州曰凉州，梁州曰益州，又置徐州，复禹贡旧号，北置朔方，南置交趾，与荆、扬、兖、豫、青、冀、幽、并为十三州。春秋元命包及晋书地理志，昴、毕散为冀州。其地有险有易，帝王所都，乱则冀安，弱则冀强，荒则冀丰。箕星散为幽州，言北方太阴，故以幽冥为号。营室流为并州，不以卫水为号，又不以恒山为称，而云并者，盖以其在两谷之间也。五星流为兖州。端也，信也；又云，盖取沇水以名焉。天氐流为徐州，盖取舒缓之义；或云因徐丘以立名。虚、危流为青州；周礼曰：正东曰青州，盖取地居少阳，其色青，故名。牵牛流为扬州，以为江南之气躁劲，厥性轻扬；亦云州界多水，水波轻扬也。轸星散为荆州，强也，言其气躁强；亦曰警也，言南蛮数为寇逆，其人有道后服，无道先强，常警备也；又云，取名于荆山。钩钤星别为豫州；豫者，舒也，言禀中和之气，性理安舒也。参、伐流为益州；益之言厄，言其所在之地险厄；亦曰疆壤益大，故以名焉。凉州，以地处西方，常寒凉也。〕</font></font><font size=4px>

 　　上以名臣文武欲尽，乃下诏曰："盖有非常之功，必待非常之人。故马或奔踶而致千里，</font><font size=4px color="#009090"><font size=4px>〔师古曰：奔，走也。踶，蹈也。奔踶者，乘之则奔，立则踶人也。踶，徒计翻。〕</font></font><font size=4px>士或有负俗之累而立功名。</font><font size=4px color="#009090"><font size=4px>〔晋灼曰：负俗，谓被世讥论也。累，力瑞翻。〕</font></font><font size=4px>夫泛驾之马，</font><font size=4px color="#009090"><font size=4px>〔师古曰：泛，覆也；与覂同。言马有逸气者多能覆车。泛，方勇翻。〕</font></font><font size=4px>跅弛之士，</font><font size=4px color="#009090"><font size=4px>〔如淳曰：士行有卓异不入俗，弛而见斥逐者。师古曰：跅者，跅落无检局也；弛者，放废不遵法度也。跅，音跖。弛，式尔翻。〕</font></font><font size=4px>亦在御之而已。其令州、郡察吏、民有茂才、异等</font><font size=4px color="#009090"><font size=4px>〔应劭曰：旧言秀才，避光武讳称茂才。异等者，超等轶群，不与凡同也。师古曰：茂，美也。〕</font></font><font size=4px>可为将、相及使绝国者。"</font><font size=4px color="#009090"><font size=4px>〔使，疏吏翻。〕</font></font><font size=4px>

 　　元封六年（丙子，公元前一零五年）

 　　冬，上行幸回中。

 　　春，作首山宫。</font><font size=4px color="#009090"><font size=4px>〔应劭曰：首山在上郡，于其下立宫庙也。文颖曰：在河东蒲坂界。师古注汉书曰：寻此下诏文及依地理志，文说是。〕</font></font><font size=4px>

 　　三月，行幸河东，祠后土，赦汾阴殊死以下。

 　　汉既通西南夷，开五郡，</font><font size=4px color="#009090"><font size=4px>〔五郡：犍为、越巂、沈黎、汶山、益州。〕</font></font><font size=4px>欲地接以前通大夏，岁遣使十余辈出此初郡，皆闭昆明，</font><font size=4px color="#009090"><font size=4px>〔杜佑曰：昆明在越巂西南，诸爨所居。〕</font></font><font size=4px>为所杀，夺币物。于是天子赦京师亡命，令从军，遣拔胡将军郭昌将以击之，斩首数十万。后复遣使，竟不得通。</font><font size=4px color="#009090"><font size=4px>〔将，即亮翻。复，扶又翻。〕</font></font><font size=4px>

 　　秋，大旱，蝗。

 　　乌孙使者见汉广大，归报其国，</font><font size=4px color="#009090"><font size=4px>〔元鼎二年，乌孙遣使随张骞入谢天子。〕</font></font><font size=4px>其国乃益重汉。匈奴闻乌孙与汉通，怒，欲击之；又其旁大宛、月氏之属皆事汉；乌孙于是恐，使使愿得尚汉公主，为昆弟。天子与群臣议，许之。乌孙以千匹马往</font><span class="h"><font size=4px>【章：十四行本无"往"字；乙十一行本同；孔本同。】</font></font><font size=4px>聘汉女。汉以江都王建女细君为公主，往妻乌孙，</font><font size=4px color="#009090"><font size=4px>〔江都王建，易王非之子。妻，七细翻；下同。〕</font></font><font size=4px>赠送甚盛；乌孙王昆莫以为右夫人。匈奴亦遣女妻昆莫，以为左夫人。公主自治宫室居，</font><font size=4px color="#009090"><font size=4px>〔治，直之翻。〕</font></font><font size=4px>岁时一再与昆莫会，置酒饮食。昆莫年老，言语不通，公主悲愁思归，天子闻而怜之，间岁遣使者以帷帐锦绣给遗焉。</font><font size=4px color="#009090"><font size=4px>〔师古曰：间岁者，谓每隔一岁而往也。间，古苋翻。遗，于季翻。〕</font></font><font size=4px>昆莫曰："我老，"欲使其孙岑娶尚公主。</font><font size=4px color="#009090"><font size=4px>〔史记作"岑娶"，汉书作"岑陬"。师古曰：岑，士林翻。陬，子侯翻。余据汉书，岑陬者，其官名也，本名军须靡。〕</font></font><font size=4px>公主不听，上书言状。天子报曰："从其国俗，欲与乌孙共灭胡。"岑娶遂妻公主。昆莫死，岑娶代立，为昆弥。</font><font size=4px color="#009090"><font size=4px>〔乌孙建国之王曰昆莫。班史云：昆莫，王号也，名猎骄靡，后书"昆弥"云。颜注曰：昆莫本是王号，而其人名猎骄靡。故书云昆弥；昆取昆莫，弥取骄靡，弥、靡音有轻重耳，盖本一也。后遂以昆弥为王号。灭，绵结翻。〕</font></font><font size=4px>

 　　是时，汉使西逾葱岭，抵安息。安息发使，以大鸟卵及黎轩善眩人献于汉，</font><font size=4px color="#009090"><font size=4px>〔应劭曰：大鸟卵如一二石瓮。师古曰：如汲水瓮，无一二石也。郭义恭广志曰：大爵，颈及身、膺、蹄都似橐驼，举头高七八尺，张翅丈余，食大麦，其卵如瓮，即今之驼鸟也。黎轩，亦曰黎靬，东汉为大秦国，唐为拂菻国，在安息、乌弋之西，隔大海。眩，与幻同，即今吞刀、吐火、植瓜、种树、屠人、截马之术皆是。鱼豢魏略曰：大秦国，俗善幻，口中出火，自缚自解，跳十二丸，巧妙非常。靬，音轩，又巨连翻。〕</font></font><font size=4px>及诸小国驩潜、大益、车</font><font size=4px color="#009090"><font size=4px>〔姑〕</font></font><font size=4px>师、扜冞、苏谢之属</font><font size=4px color="#009090"><font size=4px>〔据史记，驩潜、大益在大宛西。扜冞国治扜冞城，去长安九千二百八十里，西通于窴二百九十里，后汉曰宁冞。苏</font><img src="pic/03.jpg" alt="" width="18" height="23"><font size=4px>，康居小王国，治苏</font><img src="pic/03.jpg" alt="" width="18" height="23"><font size=4px>城，去阳关凡八千二十五里。扜，音乌。冞，与弥同。谢，下戒翻。〕</font></font><font size=4px>皆随汉使献见天子，</font><font size=4px color="#009090"><font size=4px>〔见，贤遍翻。〕</font></font><font size=4px>天子大悦。西国使更来更去，</font><font size=4px color="#009090"><font size=4px>〔师古曰：递互来去，前后不绝。更，工衡翻。〕</font></font><font size=4px>天子每巡狩海上，悉从外国客，大都、多人则过之，散财帛以赏赐，厚具以饶给之，以览示汉富厚焉。</font><font size=4px color="#009090"><font size=4px>〔师古曰：言示之，令其观览。〕</font></font><font size=4px>大角抵，出奇戏、诸怪物，多聚观者。</font><font size=4px color="#009090"><font size=4px>〔师古曰：聚都邑人令观看，以夸示之。观，工唤翻；下同。〕</font></font><font size=4px>行赏赐，酒池肉林，令外国客徧观名</font><span class="h"><font size=4px>【严："名"改"各"。】</font></font><font size=4px>仓库府藏之积，见汉之广大，倾骇之。</font><font size=4px color="#009090"><font size=4px>〔师古曰：见，显示也。藏，徂浪翻。〕</font></font><font size=4px>大宛左右多蒲萄，可以为酒；多苜蓿，</font><font size=4px color="#009090"><font size=4px>〔苜蓿，草名。苜，音目。蓿，音宿。〕</font></font><font size=4px>天马嗜之；汉使采其实以来，天子种之于离宫别观旁，极望。然西域以近匈奴，常畏匈奴使，待之过于汉使焉。</font><font size=4px color="#009090"><font size=4px>〔近，其靳翻。〕</font></font><font size=4px>

 　　是岁，匈奴乌维单于死，子乌师庐立，年少，号"儿单于"。自此之后，单于益西北徙，左方兵直云中，右方兵直酒泉、敦</font><span class="h"><font size=4px>【章：十四行本"敦"作"炖"；乙十一行本同；孔本同。】</font></font><font size=4px>煌郡。</font><font size=4px color="#009090"><font size=4px>〔匈奴左方兵本直上谷以东，右方兵直上郡以西，单于庭直代、云中；今徙去而西北，故左右方亦徙。〕</font></font><font size=4px>

 　　太初元年（丁丑，公元前一零四年）

 　　冬，十月，上行幸泰山。十一月，甲子朔旦，冬至，祠上帝于明堂。东至海上，考入海及方士求神者莫验；然益遣，冀遇之。

 　　乙酉，柏梁台灾。</font><font size=4px color="#009090"><font size=4px>〔天火曰灾，人火曰火。〕</font></font><font size=4px>

 　　十二月，甲午朔，上亲禅高里，</font><font size=4px color="#009090"><font size=4px>〔伏俨曰：高里，山名，在泰山下。师古曰：此"高"字自作高下之"高"，而死人之里谓之蒿里，字即为蓬蒿之"蒿"，或呼为下里者也。或者既见泰山神灵之府，高里山又在其旁，即误以高里为蒿里。混同一事，陆士衡尚不免，况余人乎？今流俗汉书本有作"蒿"字者，妄增耳。〕</font></font><font size=4px>祠后土，临勃海，将以望祀蓬莱之属，冀至殊廷焉。</font><font size=4px color="#009090"><font size=4px>〔师古曰：蓬莱，仙人之庭也。〕</font></font><font size=4px>春，上还，以柏梁灾，故朝诸侯、受计于甘泉。</font><font size=4px color="#009090"><font size=4px>〔师古曰：受郡国所上计簿也。朝，直遥翻。〕</font></font><font size=4px>甘泉作诸侯邸。

 　　越人勇之曰："越俗，有火灾复起屋，必以大，用胜服之。"于是作建章宫，</font><font size=4px color="#009090"><font size=4px>〔师古曰：建章宫在未央宫西，俗所呼贞女楼即建章之阙。余据戾太子传，建章宫在长安城西，周回二十里，上林之地也。括地志：建章宫在雍州长安县西二十里，长安故城西。〕</font></font><font size=4px>度为千门万户。</font><font size=4px color="#009090"><font size=4px>〔度，大各翻。〕</font></font><font size=4px>其东则凤阙，</font><font size=4px color="#009090"><font size=4px>〔三辅黄图曰：凤阙高二十五丈。关中记曰：一名别风阙，以言别四方之风。西京赋阊阖之内，别风嶕峣是也。三辅旧事曰：北有圜阙，高二十丈，上有铜凤凰，故曰凤阙也。〕</font></font><font size=4px>高二十余丈。</font><font size=4px color="#009090"><font size=4px>〔高，居豪翻。〕</font></font><font size=4px>其西则唐中，数十里虎圈。</font><font size=4px color="#009090"><font size=4px>〔西都赋：前唐中而后太液。索隐曰：如淳云：中唐有甓，郑玄注：唐，堂庭也。尔雅以庙中路谓之唐，西京赋前开唐中，弥望广潒是也。毛氏诗传曰：唐，堂涂也。正义曰：唐，是门内之路。释宫云，庙中路谓之唐，堂涂谓之陈。班史作 "商中"。师古曰：商，金也，于序在秋。如淳谓商中为商庭，盖以西方之庭也。数十里，言广。于菟亦西方之兽，故于此置圈。圈，求远翻。〕</font></font><font size=4px>其北治大池，渐台高二十余丈，命曰太液池，</font><font size=4px color="#009090"><font size=4px>〔治，直之翻。渐台，在太液池中。师古曰：为水所渐渍，故曰渐台。渐，子廉翻。臣瓒曰：太液池，言承阴阳津液以作池也。师古曰：太液池者，言其津润所及广也。〕</font></font><font size=4px>中有蓬莱、方丈、瀛洲、壶梁，象海中神山、龟鱼之属。</font><font size=4px color="#009090"><font size=4px>〔三辅故事：池北面有石鱼，长三丈，高五尺。南岸有石龞三枚，长六尺。〕</font></font><font size=4px>其南有玉堂、璧门、大鸟之属。</font><font size=4px color="#009090"><font size=4px>〔汉武故事：玉堂，基与未央前殿等，去地十二丈。黄图曰：璧门，薄以璧玉，因曰璧门。大鸟，立条支所产大鸟之象。〕</font></font><font size=4px>立神明台、井干楼，度五十丈，</font><font size=4px color="#009090"><font size=4px>〔汉宫阁疏：神明台，高五十丈，上有九室，置九天，道士百人。然则神明、井干俱高五十丈也。井干楼，积木而高为楼，若井干之形也。井干者，井上木栏也，其形或四角，或八角。西京赋井干叠而百层，即此楼也。〕</font></font><font size=4px>辇道相属焉。</font><font size=4px color="#009090"><font size=4px>〔属，之欲翻。〕</font></font><font size=4px>

 　　大中大夫公孙卿、壶遂、</font><font size=4px color="#009090"><font size=4px>〔姓谱：晋大夫受邑壶口，其后以为氏。〕</font></font><font size=4px>太史令司马迁等言："历纪坏废，</font><font size=4px color="#009090"><font size=4px>〔箕子叙大法九章，而五纪明历法，故自古以来，创业改制，咸正历纪。〕</font></font><font size=4px>宜改正朔。上诏儿宽与博士赐等共议，以为宜用夏正。</font><font size=4px color="#009090"><font size=4px>〔汉初用秦正，以建亥之月为岁首。夏正以建寅之月为岁首。〕</font></font><font size=4px>夏，五月，诏卿、遂、迁等共造汉太初历，以正月为岁首，色上黄，数用五，</font><font size=4px color="#009090"><font size=4px>〔时议者谓汉以土德旺，土色黄而数五，故上黄而用五。张晏曰：用五，谓印文也。若丞相曰"丞相之印章"，诸卿及守、相印文不足五字者，以"之"字足之。〕</font></font><font size=4px>定官名，协音律，定宗庙百官之仪，以为典常，垂之后世云。

 　　匈奴儿单于好杀伐，国人不安；又有天灾，畜多死。</font><font size=4px color="#009090"><font size=4px>〔好，呼到翻。畜，许救翻。〕</font></font><font size=4px>左大都尉使人间告汉曰：</font><font size=4px color="#009090"><font size=4px>〔间，古苋翻。〕</font></font><font size=4px>"我欲杀单于降汉，</font><font size=4px color="#009090"><font size=4px>〔降，户江翻。〕</font></font><font size=4px>汉远，即兵来迎我，我即发。"上乃遣因杅将军公孙敖筑塞外受降城以应之。</font><font size=4px color="#009090"><font size=4px>〔服虔曰：因杅，匈奴地名，因所征以为将军之名，杅，与俱翻。受降城在居延北。〕</font></font><font size=4px>

 　　秋，八月，上行幸安定。</font><font size=4px color="#009090"><font size=4px>〔元鼎二年置安定郡，属凉州；唐为原、会、泾州地。〕</font></font><font size=4px>

 　　汉使入西域者言："宛有善马，在贰师城，</font><font size=4px color="#009090"><font size=4px>〔张晏曰：贰师，大宛城名。宛，于元翻。〕</font></font><font size=4px>匿不肯与汉使。"天子使壮士车令等持千金及金马以请之。</font><font size=4px color="#009090"><font size=4px>〔姓谱以为车姓本于田千秋，据此则已自有车姓。〕</font></font><font size=4px>宛王与其群臣谋曰："汉去我远，而盐水中数败，</font><font size=4px color="#009090"><font size=4px>〔服虔曰：盐水，水名，道从水中行。师古曰：沙碛之中不生草木，水又咸苦，即今敦煌西北恶碛者也。数有败，言每自死亡也。孔文祥曰：盐泽也，言水广远或致风波而数败也。裴矩西域记曰：盐水在西州高昌县东，东南去瓜州一千三百里，并砂碛之地，道路不可准，惟以人畜骸骨及驰马粪为标验，由此数有死亡。〕</font></font><font size=4px>出其北有胡寇，出其南乏水草，又且往往而绝邑，</font><font size=4px color="#009090"><font size=4px>〔师古曰：言近道之处无城郭之居也。〕</font></font><font size=4px>乏食者多，汉使数百人为辈来，而常乏食，死者过半，是安能致大军乎！无柰我何。贰师马，宛宝马也。"遂不肯予汉使。</font><font size=4px color="#009090"><font size=4px>〔予，读曰与。〕</font></font><font size=4px>汉使怒，妄言，椎金马而去。</font><font size=4px color="#009090"><font size=4px>〔谓妄发言以诟詈之，且椎破金马而去也。〕</font></font><font size=4px>宛贵人怒曰："汉使至轻我！"遣汉使去，令其东边郁成王遮攻，杀汉使，取其财物。

 　　于是天子大怒。诸尝使宛姚定汉等言："宛兵弱，</font><font size=4px color="#009090"><font size=4px>〔姚，舜姓也。左传有郑大夫姚句耳。〕</font></font><font size=4px>诚以汉兵不过三千人，强弩射之，</font><font size=4px color="#009090"><font size=4px>〔射，而亦翻。〕</font></font><font size=4px>可尽虏矣。"天子尝使浞野侯以七百骑虏楼兰王，以定汉等言为然；而欲侯宠姬李氏，</font><font size=4px color="#009090"><font size=4px>〔师古曰：欲封其兄弟。〕</font></font><font size=4px>乃拜李夫人兄广利为贰师将军，发属国六千骑及郡国恶少年数万人，以往伐宛。</font><font size=4px color="#009090"><font size=4px>〔师古曰：恶少年，谓无行义者。〕</font></font><font size=4px>期至贰师城取善马，故号贰师将军。赵始成为军正，故浩侯王恢使导军，而李哆为校尉，制军事。</font><font size=4px color="#009090"><font size=4px>〔哆，昌也翻，索隐音尺奢翻。〕</font></font><font size=4px>

 　　臣光曰：武帝欲侯宠姬李氏，而使广利将兵伐宛，其意以为非有功不侯，不欲负高帝之约也。夫军旅大事，国之安危、民之死生系焉。苟为不择贤愚而授之，欲徼幸咫尺之功，藉以为名而私其所爱，不若无功而侯之为愈也。然则武帝有见于封国，无见于置将；</font><font size=4px color="#009090"><font size=4px>〔高祖曰：置将不善，一败涂地。将，即亮翻。〕</font></font><font size=4px>谓之能守先帝之约，臣曰过矣。

 　　中尉王温舒坐为奸利，罪当族，自杀；时两弟及两婚家</font><font size=4px color="#009090"><font size=4px>〔妇家曰婚。〕</font></font><font size=4px>亦各自坐他罪而族。光禄勋徐自为曰：</font><font size=4px color="#009090"><font size=4px>〔帝改郎中令为光禄勋。应劭曰：光，明也；禄，爵也；勋，功也。如淳曰：胡公曰：勋之言阍也；阍者，古主门官也。光禄主宫门。师古曰：应说是也。〕</font></font><font size=4px>"悲夫！古有三族，而王温舒罪至同时而五族乎！"</font><font size=4px color="#009090"><font size=4px>〔师古曰：温舒与兄弟同三族，而两妻各一，故曰五族也。〕</font></font><font size=4px>

 　　关东蝗大起，飞西至敦煌。</font><font size=4px color="#009090"><font size=4px>〔敦煌郡属凉州，唐瓜州、沙州地。敦，音屯。〕</font></font><font size=4px>

 　　太初二年（戊寅，公元前一零三年）

 　　春，正月，戊申，牧丘恬侯石庆薨。</font><font size=4px color="#009090"><font size=4px>〔沈约曰：恬亦諡法所不载。〕</font></font><font size=4px>

 　　闰月，丁丑，以太仆公孙贺为丞相，封葛绎侯。</font><font size=4px color="#009090"><font size=4px>〔贺始以功封南奅侯，元鼎五年坐酎金免；今以为相，封葛绎侯，功臣表不书所食邑。〕</font></font><font size=4px>时朝廷多事，督责大臣，自公孙弘后，丞相比坐事死。</font><font size=4px color="#009090"><font size=4px>〔元狩五年，丞相李蔡有罪自杀。元鼎二年，丞相庄青翟自杀。五年，丞相赵周下狱死。师古曰：比，频也。比，毗寐翻。〕</font></font><font size=4px>石庆虽以谨得终，然数被谴。</font><font size=4px color="#009090"><font size=4px>〔数，所角翻。被，皮义翻。〕</font></font><font size=4px>贺引拜为丞相，不受印绶，顿首涕泣不肯起。上乃起去，贺不得已拜，出曰："我从是殆矣！"</font><font size=4px color="#009090"><font size=4px>〔师古曰：殆，危也。〕</font></font><font size=4px>

 　　三月，上行幸河东，</font><font size=4px color="#009090"><font size=4px>〔河东郡属司隶，三河之一也，唐蒲、晋、解、隰州地。〕</font></font><font size=4px>祠后土。

 　　夏，五月，籍吏民马补车骑马。

 　　秋，蝗。

 　　贰师将军之西也，既过盐水，当道小国各城守，不肯给食，攻之不能下；下者得食，不下者数日则去。比至郁成，</font><font size=4px color="#009090"><font size=4px>〔比，必寐翻；及也。〕</font></font><font size=4px>士至者不过数千，皆饥罢。</font><font size=4px color="#009090"><font size=4px>〔罢，读曰疲。〕</font></font><font size=4px>攻郁成，郁成大破之，所杀伤甚众。贰师将军与李哆、赵始成等计："至郁成尚不能举，况至其王都乎！"引兵而还。至敦煌，</font><font size=4px color="#009090"><font size=4px>〔炖，音屯。〕</font></font><font size=4px>士不过什一二。</font><font size=4px color="#009090"><font size=4px>〔师古曰：十人之中一二人得还。〕</font></font><font size=4px>使使上书言："道远乏食，且士卒不患战而患饥，人少，不足以拔宛，愿且罢兵，益发而复往。"</font><font size=4px color="#009090"><font size=4px>〔复，扶又翻。〕</font></font><font size=4px>天子闻之，大怒，使使遮玉门曰："军有敢入者辄斩之！"贰师恐，因留敦煌。

 　　上犹以受降城去匈奴远，遣浚稽将军赵破奴将二万余骑出朔方西北二千余里，期至浚稽山而还。</font><font size=4px color="#009090"><font size=4px>〔应劭曰：浚稽山在武威塞北，匈奴常以为障蔽。浚，音峻。稽，音鸡。余据班史，匈奴中有东、西浚稽，东浚稽山在龙勒水上。〕</font></font><font size=4px>浞野侯既至期，左大都尉欲发而觉，单于诛之，发左方兵击浞野侯。浞野侯行捕首虏，得数千人，还，未至受降城四百里，匈奴兵八万骑围之。浞野侯夜自出求水，匈奴间捕生得浞野侯，</font><font size=4px color="#009090"><font size=4px>〔间，古苋翻。〕</font></font><font size=4px>因急击其军，军吏畏亡将而诛，莫相劝归者，军遂没于匈奴。儿单于大喜，因遣奇兵攻受降城，不能下，乃寇入边而去。

 　　冬，十二月，儿宽卒。</font><font size=4px color="#009090"><font size=4px>〔儿，五兮翻。〕</font></font><font size=4px>

 　　太初三年（己卯，公元前一零二年）

 　　春，正月，胶东太守延广为御史大夫。</font><font size=4px color="#009090"><font size=4px>〔胶东郡属青州，唐入青、莱州界。延广，史逸其姓。守，式又翻。〕</font></font><font size=4px>

 　　上东巡海上，考神仙之属皆无验，令祠官礼东泰山。</font><font size=4px color="#009090"><font size=4px>〔东泰山在琅邪郡朱虚县界。〕</font></font><font size=4px>夏，四月，还，修封泰山，禅石闾。</font><font size=4px color="#009090"><font size=4px>〔应劭曰：石闾，在泰山下址南方，方士以为仙人之闾。〕</font></font><font size=4px>

 　　匈奴儿单于死，子年少，匈奴立其季父右贤王呴犁湖为单于。</font><font size=4px color="#009090"><font size=4px>〔"呴"，汉书作"句"。师古曰：音钩。史记作"呴"，音同，又音吁。〕</font></font><font size=4px>

 　　上遣光禄勋徐自为出五原塞数百里，</font><font size=4px color="#009090"><font size=4px>〔史记正义曰：即五原郡榆林塞也，在胜州榆林县西北四十里。〕</font></font><font size=4px>远者千余里，筑城、障、列亭，西北至庐朐，</font><font size=4px color="#009090"><font size=4px>〔晋灼曰：地理志，从五原稒阳县北出石门障即得所筑城。师古曰：庐朐，山名。杜佑曰：庐朐，在麟州银城县北，犹谓之光禄塞。银城，汉圁阴县地。〕</font></font><font size=4px>而使游击将军韩说、长平侯卫伉屯其旁；使强弩都尉路博德筑居延泽上。</font><font size=4px color="#009090"><font size=4px>〔班志，居延泽在张掖居延县东北，古文以为流沙。括地志：居延海在甘州张掖县东北六十四里，甘州在长安西北二千四百六十里。说，读曰悦。伉，音抗。〕</font></font><font size=4px>秋，匈奴大入定襄、云中，</font><font size=4px color="#009090"><font size=4px>〔定襄、云中二郡属并州。〕</font></font><font size=4px>杀略数千人，败数二千石而去，行破坏光禄所筑城、列亭、障；</font><font size=4px color="#009090"><font size=4px>〔败，补迈翻。坏，音怪。〕</font></font><font size=4px>又使右贤王入酒泉、张掖，</font><font size=4px color="#009090"><font size=4px>〔酒泉、张掖二郡属凉州。〕</font></font><font size=4px>略数千人。会军正任文击救，尽复失所得而去。</font><font size=4px color="#009090"><font size=4px>〔师古曰：击救者，击匈奴以救汉人。任，音壬。〕</font></font><font size=4px>

 　　是岁，睢阳侯张昌坐为太常乏祠，国除。</font><font size=4px color="#009090"><font size=4px>〔班书功臣表及公卿表皆作"睢陵侯"。高祖功臣张敖封宣平侯，传国至曾孙壬失侯，元光三年，封其弟广为睢陵侯，绍国。昌，广之子也。睢陵县，属临淮郡。师古曰：乏祠，祠事有阙也。睢，音虽。〕</font></font><font size=4px>

 　　初，高祖封功臣为列侯百四十有三人。时兵革之余，大城、名都民人散亡，户口可得而数，裁什二三。</font><font size=4px color="#009090"><font size=4px>〔师古曰：裁，与才同，十分之内才有二三也。〕</font></font><font size=4px>大侯不过万家，小者五六百户。其封爵之誓曰："使黄河如带，泰山若厉，国以永存，爰及曲裔。"</font><font size=4px color="#009090"><font size=4px>〔应劭曰：封爵之誓，国家欲使功臣传祚无穷也。带，衣带也。厉，砥石也。河当何时如衣带，山当何时如厉石，言如带厉，国犹永存，以及后世之子孙也。〕</font></font><font size=4px>申以丹书之信，重以白马之盟。及高后时，尽差第列侯位次，藏诸宗庙，副在有司。</font><font size=4px color="#009090"><font size=4px>〔师古曰：副，贰也。其列侯功籍已藏于宗庙，副贰之本又在有司。〕</font></font><font size=4px>逮文、景，四五世间，流民既归，户口亦息，列侯大者至三四万户，小国自倍，</font><font size=4px color="#009090"><font size=4px>〔师古曰：谓旧五百户，今者至千户也。曹参初封万六百户，至后嗣宗免时，有户二万三千，是蕃息故也。他皆类此。〕</font></font><font size=4px>富厚如之。</font><font size=4px color="#009090"><font size=4px>〔师古曰：言其资财亦益富厚如户口之多。〕</font></font><font size=4px>子孙骄逸，多抵法禁，陨身失国，至是见侯裁四人，</font><font size=4px color="#009090"><font size=4px>〔酇侯萧寿成、缪侯郦世宗、汾阳侯靳石封并睢陵侯张昌为四人耳。见，贤遍翻。〕</font></font><font size=4px>罔亦少密焉。</font><font size=4px color="#009090"><font size=4px>〔少，诗沼翻。〕</font></font><font size=4px>

 　　汉既亡浞野之兵，公卿议者皆愿罢宛军，专力攻胡。天子业出兵诛宛，宛小国而不能下，则大夏之属渐轻汉，而宛善马绝不来，乌孙、轮台易苦汉使，</font><font size=4px color="#009090"><font size=4px>〔晋灼曰：易，轻也。师古曰：轮台，亦国名。余按轮台在车师西千余里，又西即大宛。易，以豉翻。〕</font></font><font size=4px>为外国笑，乃案言伐宛尤不便者邓光等。</font><font size=4px color="#009090"><font size=4px>〔师古曰：按其罪而行罚。〕</font></font><font size=4px>赦囚徒，发恶少年及边骑，岁余而出敦煌者六万人，</font><font size=4px color="#009090"><font size=4px>〔师古曰：兴发部署，岁余乃得行。〕</font></font><font size=4px>负私从者不与，</font><font size=4px color="#009090"><font size=4px>〔师古曰：负私粮食及私从者不在六万人数中也。从，才用翻。与，读曰预。〕</font></font><font size=4px>牛十万，马三万匹，驴、橐驼以万数，赍粮、兵弩甚设。</font><font size=4px color="#009090"><font size=4px>〔师古曰：施张甚具也。〕</font></font><font size=4px>天下骚动，转相奉伐宛五十余校尉。宛城中无井，汲城外流水，于是遣水工徙其城下水，空以穴其城。</font><font size=4px color="#009090"><font size=4px>〔师古曰：空，孔也。徙其城下水者，令从他道流，不迫其城也。空以穴其城者，围而攻之，令作孔使穿穴也。下云决其水原移之，又云围其城攻之，皆再叙其事也。一曰：既徙其水不令于城下流，而因其旧引水入城之孔，攻而穴之。余谓此书遣水工将以徙水穴城也，下书决水原攻城，正行其初计耳，非再叙其事也。〕</font></font><font size=4px>益发戍甲卒十八万酒泉、张掖北，置居延、休屠屯兵以卫酒泉，</font><font size=4px color="#009090"><font size=4px>〔班志，居延县属张掖郡，休屠县属武威郡。屠，音储。〕</font></font><font size=4px>而发天下吏有罪者、亡命者及赘婿、贾人、故有市籍、父母大父母有市籍者凡七科，适为兵；</font><font size=4px color="#009090"><font size=4px>〔赘，之芮翻。贾，音古。适，读曰谪。〕</font></font><font size=4px>及载糒给贰师，</font><font size=4px color="#009090"><font size=4px>〔师古曰：糒，干饭也；音备。〕</font></font><font size=4px>转车人徒相连属；</font><font size=4px color="#009090"><font size=4px>〔属，之欲翻。〕</font></font><font size=4px>而拜习马者二人为执、驱马校尉，</font><font size=4px color="#009090"><font size=4px>〔师古曰：习，犹便也。一人为执马校尉，一人为驱马校尉。〕</font></font><font size=4px>备破宛择取其善马云。

 　　于是贰师后复行，</font><font size=4px color="#009090"><font size=4px>〔复，扶又翻。〕</font></font><font size=4px>兵多，所至小国莫不迎，出食给军。至轮台，轮台不下，攻数日，屠之。自此而西，平行至宛城，</font><font size=4px color="#009090"><font size=4px>〔师古曰：平行，言无寇难。〕</font></font><font size=4px>兵到者三万。宛兵迎击汉兵，汉兵射败之，</font><font size=4px color="#009090"><font size=4px>〔射，而亦翻。败，补卖翻。〕</font></font><font size=4px>宛兵走入，保其城。贰师欲攻郁成城，恐留行而令宛益生诈，</font><font size=4px color="#009090"><font size=4px>〔师古曰：留行，谓留止军废其行。〕</font></font><font size=4px>乃先至宛，决其水原移之，则宛固已忧困，围其城，攻之四十余日。宛贵人谋曰："王毋</font><span class="h"><font size=4px>【退："毋"作"母"。】</font></font><font size=4px>寡匿善马，杀汉使，</font><font size=4px color="#009090"><font size=4px>〔师古曰：毋寡，宛王名。〕</font></font><font size=4px>今杀王而出善马，汉兵宜解；即不解，乃力战而死，未晚也。"宛贵人皆以为然，共杀王。其外城坏，虏宛贵人勇将煎靡。</font><font size=4px color="#009090"><font size=4px>〔师古曰：宛之贵人为将而勇者，名煎靡。煎，子延翻。〕</font></font><font size=4px>宛大恐，走入城中，持王毋寡头，遣人使贰师约曰："汉无攻我，我尽出善马恣所取，而给汉军食。即不听，我</font><span class="h"><font size=4px>【章：十四行本重"我"字；乙十一行本同；孔本同。】</font></font><font size=4px>尽杀善马，康居之救又且至，至，我居内，康居居外，与汉军战。孰计之，何从？"</font><font size=4px color="#009090"><font size=4px>〔师古曰：令贰师孰计之，而欲攻战乎，欲不攻而取马乎？孰，与熟同，古字通用。〕</font></font><font size=4px>是时，康居候视汉兵尚盛，不敢进。贰师闻宛城中新得汉人，知穿井，而其内食尚多，计以为"来诛首恶者毋寡，毋寡头已至，如此不许则坚守，而康居候汉兵罢来救宛，</font><font size=4px color="#009090"><font size=4px>〔罢，读曰疲。〕</font></font><font size=4px>破汉兵必矣；"乃许宛之约。宛乃出其马，令汉自择之，而多出食食汉军。</font><font size=4px color="#009090"><font size=4px>〔师古曰：下食，读曰饲。〕</font></font><font size=4px>汉军取其善马数十匹，中马以下牝牡三千余匹，而立宛贵人之故时遇汉善者名昧蔡为宛王，</font><font size=4px color="#009090"><font size=4px>〔服虔曰：蔡，音楚言蔡。师古曰：昧，音本末之末。蔡，音千曷翻。〕</font></font><font size=4px>与盟而罢兵。

 　　初，贰师起敦煌西，</font><font size=4px color="#009090"><font size=4px>〔起，发也。谓发敦煌而西也。〕</font></font><font size=4px>分为数军，从南、北道。校尉王申生将千余人别至郁成，郁成王击灭之，数人脱亡，走贰师。</font><font size=4px color="#009090"><font size=4px>〔走，音奏；下同。〕</font></font><font size=4px>贰师令搜粟都尉上官桀往攻</font><span class="h"><font size=4px>【章：十四行本"攻"下有"破"字；乙十一行本同；孔本同；张校同。】</font></font><font size=4px>郁成，</font><font size=4px color="#009090"><font size=4px>〔帝置搜粟都尉，属大司农。姓谱：楚庄王少子为上官大夫，其后以为氏；秦灭楚，徙陇西之上邽。〕</font></font><font size=4px>郁成王亡走康居，桀追至康居。康居闻汉已破宛，出郁成王与桀，桀令四骑士缚守诣贰师。上邽骑士赵弟恐失郁成王，</font><font size=4px color="#009090"><font size=4px>〔班志，上邽县属陇西郡，故邽戎邑也。邽，音圭。〕</font></font><font size=4px>拔剑击斩其首，追及贰师。

 　　太初四年（庚辰，公元前一零一年）

 　　春，贰师将军来至京师。贰师所过小国闻宛破，皆使其子弟从入贡献，见天子，</font><font size=4px color="#009090"><font size=4px>〔见，贤遍翻。〕</font></font><font size=4px>因为质焉。</font><font size=4px color="#009090"><font size=4px>〔质，音至。〕</font></font><font size=4px>军还，入马千余匹。</font><font size=4px color="#009090"><font size=4px>〔汉书李广利传云：军还，入玉门者万余人，马千余匹。文为详明。〕</font></font><font size=4px>后行，</font><font size=4px color="#009090"><font size=4px>〔既还敦煌而再出师，故曰后行。〕</font></font><font size=4px>军非乏食，战死不甚多，而将吏贪，不爱卒，侵牟之，</font><font size=4px color="#009090"><font size=4px>〔师古曰：言如牟贼之食苗也。〕</font></font><font size=4px>以此物故者众。天子为万里而伐，不录其过，乃下诏封李广利为海西侯，</font><font size=4px color="#009090"><font size=4px>〔班志，海西县属东海郡。〕</font></font><font size=4px>封赵弟为新畤侯，</font><font size=4px color="#009090"><font size=4px>〔功臣表，新畤侯食邑于齐地。畤，音止。〕</font></font><font size=4px>以上官桀为少府，军官吏为九卿者三人，诸侯相、郡守、二千石百余人，千石以下千余人，奋行者官过其望，</font><font size=4px color="#009090"><font size=4px>〔孟康曰：奋，迅也，自乐而行者。〕</font></font><font size=4px>以谪过行，皆黜其劳，</font><font size=4px color="#009090"><font size=4px>〔师古曰：言以罪谪而行者，免其所犯，不叙其劳。〕</font></font><font size=4px>士卒赐直四万钱。</font><font size=4px color="#009090"><font size=4px>〔师古曰：或以他财物充之，故云直。〕</font></font><font size=4px>

 　　匈奴闻贰师征大宛，欲遮之，贰师兵盛，不敢当，即遣骑因楼兰候汉使后过者，欲绝勿通。时汉军正任文将兵屯玉门关，捕得生口，知状以闻。上诏文便道引兵捕楼兰王，将诣阙簿责。王对曰："小国在大国间，不两属无以自安，愿徙国入居汉地。"上直其言，</font><font size=4px color="#009090"><font size=4px>〔师古曰：以其言为直。〕</font></font><font size=4px>遣归国，亦因使候司匈奴，</font><font size=4px color="#009090"><font size=4px>〔司，读曰伺。〕</font></font><font size=4px>匈奴自是不甚亲信楼兰。

 　　自大宛破后，西域震惧，汉使入西域者益得职。</font><font size=4px color="#009090"><font size=4px>〔师古曰：赏其勤劳，皆得拜职也。余谓颜说非也，此言汉使入西域，诸国不敢轻辱，为得其职耳。得职者，不失其职也。〕</font></font><font size=4px>于是自敦煌西至盐泽往往起亭，而轮台、渠犁</font><font size=4px color="#009090"><font size=4px>〔渠犁在轮台东，东南与且末接，南与精绝接。〕</font></font><font size=4px>皆有田卒数百人，置使者、校尉领护，</font><font size=4px color="#009090"><font size=4px>〔师古曰：统领保护屯田之事也。〕</font></font><font size=4px>以给使外国者。</font><font size=4px color="#009090"><font size=4px>〔师古曰：收其五谷以供之。使，疏吏翻。〕</font></font><font size=4px>

 　　后岁余，宛贵人以为昧蔡善谀，</font><font size=4px color="#009090"><font size=4px>〔以其遇汉善而得王也。〕</font></font><font size=4px>使我国遇屠，乃相与杀昧蔡，立毋寡昆弟蝉封为宛王，而遣其子入侍</font><span class="h"><font size=4px>【章：十四行本"侍"作"质"；乙十一行本同；孔本同。】</font></font><font size=4px>于汉。汉因使使赂赐，以镇抚之。蝉封与汉约，岁献天马二匹。

 　　秋，起明光宫。</font><font size=4px color="#009090"><font size=4px>〔三辅黄图：明光宫在长乐宫后，南与长乐宫相联属，北通桂宫。〕</font></font><font size=4px>

 　　冬，上行幸回中。

 　　匈奴呴犁湖单于死，匈奴立其弟左大都尉且鞮侯为单于。</font><font size=4px color="#009090"><font size=4px>〔师古曰：且，子余翻。鞮，丁奚翻。〕</font></font><font size=4px>天子欲因伐宛之威遂困胡，乃下诏曰："高皇帝遗朕平城之忧，</font><font size=4px color="#009090"><font size=4px>〔平城事见十一卷高祖七年。遗，于季翻，又如字。〕</font></font><font size=4px>高后时，单于书绝悖逆。</font><font size=4px color="#009090"><font size=4px>〔事见十二卷惠帝三年。悖，蒲内翻。〕</font></font><font size=4px>昔齐襄公复九世之雠，春秋大之。"</font><font size=4px color="#009090"><font size=4px>〔公羊传：庄四年春，齐襄公灭纪，复雠也。襄公之九世祖为纪侯所谮而烹杀于周，故襄公灭纪也。九世犹可以复雠乎？曰：虽百世可也。〕</font></font><font size=4px>且鞮侯单于初立，恐汉袭之，乃曰："我儿子，安敢望汉天子，汉天子，我丈人行也。"</font><font size=4px color="#009090"><font size=4px>〔师古曰：丈人，尊老之称。行，户浪翻。〕</font></font><font size=4px>因尽归汉使之不降者路充国等，</font><font size=4px color="#009090"><font size=4px>〔充国被留见上元封四年。〕</font></font><font size=4px>使</font><span class="h"><font size=4px>【张："使"上缺"且"字。】</font></font><font size=4px>使来献。

 　　天汉元年（辛巳、前一零零年）</font><font size=4px color="#009090"><font size=4px>〔应劭曰：时频年苦旱，故改元为天汉，以祈甘雨。师古曰：大雅有云汉之诗，周大夫仍叔所作，以美宣王遇旱灾，修德勤政而能致雨，故依以为年号也。〕</font></font><font size=4px>

 　　春，正月，上行幸甘泉，郊泰畤。三月，行幸河东，祠后土。

 　　上嘉匈奴单于之义，遣中郎将苏武送匈奴使留在汉者，因厚赂单于，答其善意。武与副中郎将张胜及假吏常惠等俱，</font><font size=4px color="#009090"><font size=4px>〔师古曰：假使，犹言兼吏也；时权为使之吏，若今之差人充使典矣。姓谱：常姓，黄帝相常先之后。〕</font></font><font size=4px>既至匈奴，置币遗单于。</font><font size=4px color="#009090"><font size=4px>〔遗，于季翻。〕</font></font><font size=4px>单于益骄，非汉所望也。</font><font size=4px color="#009090"><font size=4px>〔汉望其回心乡善，今乃益骄，故曰非汉所望。〕</font></font><font size=4px>

 　　会缑王与长水虞常等</font><font size=4px color="#009090"><font size=4px>〔缑王者，匈奴浑邪王姊子，与浑邪王俱降汉，后随浞野侯没匈奴中。汉有长水校尉，掌长水胡骑。师古曰：长水，胡名。其注戾太子传则又曰：今鄠县东有长水。余据水经注，长水出杜县白鹿原，北入霸水。胡骑盖屯于此，非胡名也。戾传说是。虞常盖亦先没于匈奴。缑，工侯翻。〕</font></font><font size=4px>及卫律所将降者，阴相与谋劫单于母阏氏归汉。</font><font size=4px color="#009090"><font size=4px>〔降，户江翻。阏氏，音烟支。〕</font></font><font size=4px>卫律者，父故长水胡人，律善协律都尉李延年，延年荐言律使于匈奴，使还，闻延年家收，遂亡降匈奴。</font><font size=4px color="#009090"><font size=4px>〔考异曰：延年传云：诛延年兄弟宗族。按是后李广利尚为将帅，盖止诛延年及弟季妻子耳。〕</font></font><font size=4px>单于爱之，与谋国事，立为丁灵王。</font><font size=4px color="#009090"><font size=4px>〔魏略曰：丁灵，在康居北，去匈奴廷接习水七千里。匈奴盖以丁灵王封卫律耳。〕</font></font><font size=4px>虞常在汉时素与副张胜相知，私候胜曰："闻汉天子甚怨卫律，常能为汉伏弩射杀之。</font><font size=4px color="#009090"><font size=4px>〔为，于伪翻。射，而亦翻。〕</font></font><font size=4px>吾母、弟在汉，</font><font size=4px color="#009090"><font size=4px>〔言其母与其弟也。〕</font></font><font size=4px>幸蒙其赏赐。"张胜许之，以货物与常。后月余，单于出猎，独阏氏、子弟在，虞常等七十余人欲发，其一人夜亡告之。单于子弟发兵与战，缑王等皆死，虞常生得。</font><font size=4px color="#009090"><font size=4px>〔师古曰：：被执获也。〕</font></font><font size=4px>

 　　单于使卫律治其事。</font><font size=4px color="#009090"><font size=4px>〔治，直之翻。〕</font></font><font size=4px>张胜闻之，恐前语发，以状语武。</font><font size=4px color="#009090"><font size=4px>〔状语，牛倨翻。〕</font></font><font size=4px>武曰："事如此，此必及我，见犯乃死，重负国。"欲自杀，胜、惠共止之。虞常果引张胜。</font><font size=4px color="#009090"><font size=4px>〔见犯，言被匈奴侵犯然后乃死，是为更负汉国，故欲先自杀，而胜、惠止之。引，谓辞及之也。重，直用翻。〕</font></font><font size=4px>单于怒，召诸贵人议，欲杀汉使者。左伊秩訾曰："即谋单于，何以复加！</font><font size=4px color="#009090"><font size=4px>〔臣瓒曰：左伊秩訾，胡官之号。余据匈奴传，呼韩邪之败，其右伊秩訾王使之降汉，则此乃胡王之号。师古曰：言谋卫律而杀之，其罚太重也。复，扶又翻。〕</font></font><font size=4px>宜皆降之。"</font><font size=4px color="#009090"><font size=4px>〔降，户江翻；下同。〕</font></font><font size=4px>单于使卫律召武受辞。</font><font size=4px color="#009090"><font size=4px>〔师古曰：致单于之命而取其对也。〕</font></font><font size=4px>武谓惠等：</font><font size=4px color="#009090"><font size=4px>〔谓，犹语也；武语惠等也。〕</font></font><font size=4px>"屈节辱命，虽生，何面目以归汉！" 引佩刀自刺。</font><font size=4px color="#009090"><font size=4px>〔刺，七亦翻。〕</font></font><font size=4px>卫律惊，自抱持武，驰召医，凿地为坎，置熅火，</font><font size=4px color="#009090"><font size=4px>〔师古曰：熅，谓聚火无焰者也。熅，于云翻。〕</font></font><font size=4px>覆武其上，</font><font size=4px color="#009090"><font size=4px>〔师古曰：覆身于坎上也。覆，音方目翻。〕</font></font><font size=4px>蹈其背以出血。武气绝，半日复息。</font><font size=4px color="#009090"><font size=4px>〔师古曰：息，谓出气也。〕</font></font><font size=4px>惠等哭，舆归营。单于壮其节，朝夕遣人候问武，而收系张胜。

 　　武益愈，单于使使晓武，欲降之，</font><font size=4px color="#009090"><font size=4px>〔师古曰：喻说令武降也。〕</font></font><font size=4px>会论虞常，欲因此时降武；剑斩虞常已，律曰："汉使张胜谋杀单于近臣，</font><font size=4px color="#009090"><font size=4px>〔师古曰：近臣，卫律自谓也。〕</font></font><font size=4px>当死，单于募降者赦罪。"举剑欲击之，胜请降。律谓武曰："副有罪，当相坐。"武曰："本无谋，又非亲属，何谓相坐！"复举剑拟之，</font><font size=4px color="#009090"><font size=4px>〔复，扶又翻；下同。〕</font></font><font size=4px>武不动。律曰："苏君！律前负汉归匈奴，幸蒙大恩赐号称王，拥众数万，马畜弥山，</font><font size=4px color="#009090"><font size=4px>〔师古曰：弥，满也。畜，许又翻。〕</font></font><font size=4px>富贵如此！苏君今日降，明日复然；空以身膏草野，</font><font size=4px color="#009090"><font size=4px>〔膏，古号翻。〕</font></font><font size=4px>谁复知之！"武不应。律曰："君因我降，与君为兄弟；今不听吾计，后虽欲复见我，尚可得乎！"武骂律曰："汝为人臣子，不顾恩义，畔主背亲，</font><font size=4px color="#009090"><font size=4px>〔背，蒲妹翻。〕</font></font><font size=4px>为降虏于蛮夷，何以汝为见！</font><font size=4px color="#009090"><font size=4px>〔师古曰：言何用见汝为也。〕</font></font><font size=4px>且单于信汝，使决人死生，不平心持正，反欲鬬两主，观祸败。南越杀汉使者，屠为九郡；宛王杀汉使者，头县北阙；朝鲜杀汉使者，即时诛灭；</font><font size=4px color="#009090"><font size=4px>〔南越事见上卷元鼎五年、六年。宛事见上太初三年。朝鲜事见上元封二年。县，读曰悬。〕</font></font><font size=4px>独匈奴未耳。若知我不降明，</font><font size=4px color="#009090"><font size=4px>〔师古曰：若，汝也。言汝知我不降明矣。〕</font></font><font size=4px>欲令两国相攻，匈奴之祸从我始矣。"律知武终不可胁，白单于，单于愈益欲降之。乃幽武置大窖中，</font><font size=4px color="#009090"><font size=4px>〔师古曰：旧米粟之窖而空者也。窖，工孝翻。〕</font></font><font size=4px>绝不饮食；天雨雪，武卧，啮雪与旃毛并咽之，</font><font size=4px color="#009090"><font size=4px>〔师古曰：饮，于禁翻。食，读曰饲。雨，于具翻。啮，鱼结翻。咽，音宴，吞也。〕</font></font><font size=4px>数日不死。匈奴以为神，乃徙武北海上无人处，使牧羝，曰"羝乳乃得归。"</font><font size=4px color="#009090"><font size=4px>〔师古曰：羝，牡羊也。羝不当产乳，故设此言，示绝其事，若燕太子丹乌白头，马生角之比也。羝，音丁奚翻。乳，音人喻翻。〕</font></font><font size=4px>别其官属常惠等，各置他所。

 　　天雨白氂。</font><font size=4px color="#009090"><font size=4px>〔师古曰：氂，毛之强曲者；音力之翻。〕</font></font><font size=4px>

 　　夏，大旱。

 　　五月，赦天下。

 　　发谪戍屯五原。</font><font size=4px color="#009090"><font size=4px>〔五原郡属并州。括地志：胜州连谷县，本秦九原郡，汉武帝更名五原。〕</font></font><font size=4px>

 　　浞野侯赵破奴自匈奴亡归。</font><font size=4px color="#009090"><font size=4px>〔太初元年，破奴为匈奴所获。〕</font></font><font size=4px>

 　　是岁，济南太守王卿为御史大夫。</font><font size=4px color="#009090"><font size=4px>〔济南郡属青州，唐淄、青、齐州地。济，子礼翻。守，式又翻。考异曰："七月，闭城门大搜。"臣瓒注武帝纪曰："汉帝年记，六月禁逾侈，七月大搜。"则搜索逾侈者不必闭城门大搜，盖搜奸人耳。〕</font></font><font size=4px>

 　　天漢二年（壬午，公元前九九年）

 　　春，上行幸东海。</font><font size=4px color="#009090"><font size=4px>〔东海郡属徐州；唐为海州地。〕</font></font><font size=4px>□幸回中。</font><span class="h"><font size=4px>【章：十四行本空格作"还"字；乙十一行本同；孔本同；退斋校同。】</font></font><font size=4px>

 　　夏，五月，遣贰师将军广利以三万骑出酒泉，击右贤王于天山，</font><font size=4px color="#009090"><font size=4px>〔晋灼曰：天山在西域，近蒲类国，去长安八千里。师古曰：即祈连山也。匈奴谓天曰"祈连"。西河旧事：白山冬夏有雪，匈奴谓之天山。括地志：天山，一名白山，今名折罗漫山，在伊吾县北百二十里。伊州在长安西北四千四百一十六里。余据唐志，祁连山在甘州张掖县，与天山似是两处。骑，音渠吏翻。〕</font></font><font size=4px>得胡首虏万余级而还。</font><font size=4px color="#009090"><font size=4px>〔还，从宣翻，又如字。〕</font></font><font size=4px>匈奴大围贰师将军，汉军乏食数日，死伤者多。假司马陇西赵充国</font><font size=4px color="#009090"><font size=4px>〔陇西郡属凉州；唐河、渭、岷州地。〕</font></font><font size=4px>与壮士百余人溃围陷陈，</font><font size=4px color="#009090"><font size=4px>〔陈，读曰阵。〕</font></font><font size=4px>贰师引兵随之，遂得解。汉兵物故什六七，充国身被二十余创。贰师奏状，诏征充国诣行在所，帝亲见，视其创，</font><font size=4px color="#009090"><font size=4px>〔被，皮义翻。创，初良翻。〕</font></font><font size=4px>嗟叹之，拜为中郎。

 　　汉复使因杅将军敖出西河，</font><font size=4px color="#009090"><font size=4px>〔西河郡属并州。〕</font></font><font size=4px>强</font><span class="h"><font size=4px>【章：十四行本"强"上有"与"字；乙十一行本同；张校同；退斋校同。】</font></font><font size=4px>弩都尉路博德会涿涂山，</font><font size=4px color="#009090"><font size=4px>〔徐广曰：涂，音邪。索隐曰：涿，音卓。邪，以奢翻。汉书作"涿邪山"，在高阙塞北千里。〕</font></font><font size=4px>无所得。

 　　初，李广有孙陵，为侍中，善骑射，爱人下士。帝以为有广之风，拜骑都尉，</font><font size=4px color="#009090"><font size=4px>〔续汉志：骑都尉比二千石。杜佑曰：奉车都尉、驸马都尉、骑都尉并汉武帝置；东晋省奉车、骑都尉，惟留驸马，尚主者为之。〕</font></font><font size=4px>使将丹阳、楚人五千人，</font><font size=4px color="#009090"><font size=4px>〔丹阳，秦鄣郡地，元封二年更名丹阳，属扬州；唐宣、歙、池、升、睦州之地。〕</font></font><font size=4px>教射酒泉、张掖以备胡。及贰师击匈奴，上诏陵，欲使为贰师将辎重。</font><font size=4px color="#009090"><font size=4px>〔将，即亮翻；下同。重，直用翻。〕</font></font><font size=4px>陵叩头自请曰："臣所将屯边者，皆荆楚勇士奇材剑客也，力扼虎，</font><font size=4px color="#009090"><font size=4px>〔扼，捉持也。〕</font></font><font size=4px>射命中，</font><font size=4px color="#009090"><font size=4px>〔师古曰：所指名处即中之也。中，竹仲翻。〕</font></font><font size=4px>愿得自当一队，到兰于</font><span class="h"><font size=4px>【章：十四行本"于"作"干"；乙十一行本同；退斋校同。】</font></font><font size=4px>山南以分单于兵。"毋令专乡贰师军。"</font><font size=4px color="#009090"><font size=4px>〔乡，读曰向。〕</font></font><font size=4px>上曰："将恶相属邪！</font><font size=4px color="#009090"><font size=4px>〔将，如字。恶，乌路翻。〕</font></font><font size=4px>吾发军多，无骑予女。"陵对："无所事骑，</font><font size=4px color="#009090"><font size=4px>〔师古曰：犹言不须骑也。予，读曰与。女，读曰汝。〕</font></font><font size=4px>臣愿以少击众，步兵五千人涉单于庭。"上壮而许之，因诏路博德将兵半道迎陵军。博德亦羞为陵后距，奏言："方秋，匈奴马肥，未可与战，愿留陵至春俱出。"上怒，疑陵悔不欲出而教博德上书，乃诏博德引兵击匈奴于西河。诏陵以九月发，出遮虏障，</font><font size=4px color="#009090"><font size=4px>〔遮虏障在张掖居延县，路博德所筑。括地志：汉居延故城，在甘州张掖县之东北一千五百三十里，有遮虏障。〕</font></font><font size=4px>至东浚稽山南龙勒水上，</font><font size=4px color="#009090"><font size=4px>〔班志，敦煌龙勒县有龙勒水，出南羌中，东北入泽，溉民田，盖其下流北至浚稽山下。〕</font></font><font size=4px>徘徊观虏，即无所见，还，抵受降城休士。</font><font size=4px color="#009090"><font size=4px>〔太初元年，公孙敖筑受降城。〕</font></font><font size=4px>陵于是将其步卒五千人，出居延，北行三十日，至浚稽山止营，举图所过山川地形，使麾下骑陈步乐还以闻。步乐召见，道陵将率得士死力，</font><font size=4px color="#009090"><font size=4px>〔将率，犹言将领也。将，即亮翻。率，如字。〕</font></font><font size=4px>上甚悦，拜步乐为郎。

 　　陵至浚稽山，与单于相值，骑可三万围陵军，军居两山间，以大车为营。陵引士出营外为陈，</font><font size=4px color="#009090"><font size=4px>〔陈，读曰阵。〕</font></font><font size=4px>前行持戟、盾，后行持弓、弩。</font><font size=4px color="#009090"><font size=4px>〔行，户刚翻。盾，食尹翻。〕</font></font><font size=4px>虏见汉军少，直前就营。陵搏战攻之，</font><font size=4px color="#009090"><font size=4px>〔如淳曰：手对战也。〕</font></font><font size=4px>千弩俱发，应弦而倒，虏还走上山，</font><font size=4px color="#009090"><font size=4px>〔上，时掌翻。〕</font></font><font size=4px>汉军追击杀数千人。单于大惊，召左、右地兵八万余骑攻陵。陵且战且引南行，数日，抵山谷中，</font><font size=4px color="#009090"><font size=4px>〔师古曰：抵，当也，至也。〕</font></font><font size=4px>连战，士卒中矢伤，三创者载辇，两创者将车，一创者持兵战，复斩首三千余级。</font><font size=4px color="#009090"><font size=4px>〔中，竹仲翻。创，初良翻。将，如字，诗，无将大车，郑氏曰：将，犹扶进也。复，扶又翻。〕</font></font><font size=4px>引兵东南，循故龙城道行，四五日，抵大泽葭苇中，</font><font size=4px color="#009090"><font size=4px>〔师古曰：葭，即芦也。释名曰：初生为葭，长大为芦，成则名为苇。〕</font></font><font size=4px>虏从上风纵火，陵亦令军中纵火以自救。</font><font size=4px color="#009090"><font size=4px>〔师古曰：预烧自陈前葭苇，则虏火不得而延及也。〕</font></font><font size=4px>南行至山下，单于在南山上，使其子将骑击陵。陵军步鬬树木间，复杀数千人，因发连弩射单于，</font><font size=4px color="#009090"><font size=4px>〔服虔曰：三十弩共一弦也。张晏曰：三十絭共一臂也。贡父曰：皆无此理。盖如今之合蝉，或并两弩共一弦之类。余据魏氏春秋，诸葛亮损益连弩，以铁为矢，矢长八寸，一弩十矢俱发。今之划车弩、梯弩盖亦损益连弩而为之，虽不能三十臂共一弦，亦十数臂共一弦。射，而亦翻。〕</font></font><font size=4px>单于下走。是日捕得虏，言"单于曰：『此汉精兵，击之不能下，日夜引吾南近塞，得无有伏兵乎？』</font><font size=4px color="#009090"><font size=4px>〔近，其靳翻。〕</font></font><font size=4px>诸当户君长皆言：</font><font size=4px color="#009090"><font size=4px>〔师古曰：当户，匈奴官名。余据匈奴之官有左右当户、骨都侯，凡二十四长。〕</font></font><font size=4px>『单于自将数万骑击汉数千人不能灭，后无以复使边臣，</font><font size=4px color="#009090"><font size=4px>〔复，扶又翻；下同。〕</font></font><font size=4px>令汉益轻匈奴。复力战山谷间，尚四五十里，得平地，不能破，乃还。』"

 　　是时陵军益急，匈奴骑多，战一日数十合，复伤杀虏二千余人。虏不利，欲去，会陵军候管敢为校尉所辱，</font><font size=4px color="#009090"><font size=4px>〔续汉志：凡领军皆有部曲；部有校尉，部下有曲，曲有军候一人。〕</font></font><font size=4px>亡降匈奴，具言："陵军无后救，射矢且尽，独将军麾下及校尉成安侯韩延年</font><font size=4px color="#009090"><font size=4px>〔韩延年以父千秋死南越封，事见上卷元鼎五年。〕</font></font><font size=4px>各八百人为前行，以黄与白为帜；当使精骑射之</font><font size=4px color="#009090"><font size=4px>〔行，户刚翻。射，而亦翻。〕</font></font><font size=4px>即破矣。"单于得敢大喜，使骑并攻汉军，疾呼曰："李陵、韩延年趣降！"</font><font size=4px color="#009090"><font size=4px>〔呼，火故翻。趣，读曰促。〕</font></font><font size=4px>遂遮道急攻陵。陵居谷中，虏在山上，四面射，矢如雨下。汉军南行，未至鞮汗山，一日五十万矢皆尽，</font><font size=4px color="#009090"><font size=4px>〔师古曰：鞮，音丁奚翻。汉书作"百五十万矢皆尽"。〕</font></font><font size=4px>即弃车去。士尚三千余人，徒斩车辐而持之，</font><font size=4px color="#009090"><font size=4px>〔师古曰：徒，但也。辐，音福。〕</font></font><font size=4px>军吏持尺刀</font><span class="h"><font size=4px>【章：十四行本"刀"下有"抵山"二字；乙十一行本同；孔本同；张校同。】</font></font><font size=4px>入狭谷，单于遮其后，乘隅下垒石，</font><font size=4px color="#009090"><font size=4px>〔服虔曰：垒石，山名也。师古曰：此说非也，言放石以投人，因山隅曲而下也。垒，卢对翻。〕</font></font><font size=4px>士卒多死，不得行。昏后，陵便衣独步出营，</font><font size=4px color="#009090"><font size=4px>〔苏林曰：褰衣卷袖而行也。师古曰：便衣，谓着短衣小袖也。〕</font></font><font size=4px>止左右："毋随我，丈夫一取单于耳！"</font><font size=4px color="#009090"><font size=4px>〔师古曰：言一身独取也。〕</font></font><font size=4px>良久，陵还，太息曰："兵败，死矣！" 于是尽斩旌旗，及珍宝埋地中，陵叹曰："复得数十矢，足以脱矣。今无兵复战，</font><font size=4px color="#009090"><font size=4px>〔师古曰：兵即谓矢及矛戟之属也。〕</font></font><font size=4px>天明，坐受缚矣，各鸟兽散，犹有得脱归报天子者。"令军士人持二升糒，一片冰，</font><font size=4px color="#009090"><font size=4px>〔师古曰：时冬寒有冰，持之以备渴也。糒，音备。〕</font></font><font size=4px>期至遮虏障者相待。</font><font size=4px color="#009090"><font size=4px>〔与军士期，有先至遮虏障者留驻以待后至也。〕</font></font><font size=4px>夜半时，击鼓起士，鼓不鸣。陵与韩延年俱上马，壮士从者十余人，虏骑数千追之，韩延年战死。陵曰："无面目报陛下！"遂降。军人分散，脱至塞者四百余人。

 　　陵败处去塞百余里，</font><font size=4px color="#009090"><font size=4px>〔史记正义曰：遮虏障北百八十里直居延西北，长老相传，云是李陵战处。〕</font></font><font size=4px>边塞以闻。上欲陵死战；后闻陵降，上怒甚，责问陈步乐，步乐自杀。群臣皆罪陵，上以问太史令司马迁，迁盛言："陵事亲孝，与士信，常奋不顾身以徇国家之急，</font><font size=4px color="#009090"><font size=4px>〔师古曰：徇，营也；一曰：从也。〕</font></font><font size=4px>其素所畜积也，</font><font size=4px color="#009090"><font size=4px>〔言其胸中素所畜积者如上所言也。〕</font></font><font size=4px>有国士之风。今举事一不幸，全躯保妻子之臣随而媒蘖其短，</font><font size=4px color="#009090"><font size=4px>〔服虔曰：媒，音欺，谓诋欺也。孟康曰：媒，酒教；蘖，麴也；谓酿成其罪也。师古曰：孟说是也。齐人名麴饼曰媒。贾公彦曰：齐人名麴饼为媒者，麴麸和合得成酒醴，名之为媒。〕</font></font><font size=4px>诚可痛也！且陵提步卒不满五千，深蹂戎马之地，</font><font size=4px color="#009090"><font size=4px>〔师古曰：蹂，人九翻，践也。〕</font></font><font size=4px>抑数万之师，虏救死扶伤不暇，悉举引弓之民共攻围之，转斗千里，矢尽道穷，士张空弮，</font><font size=4px color="#009090"><font size=4px>〔文颖曰：弮，弓弩弮也。师古曰：音去权翻，又音眷。〕</font></font><font size=4px>冒白刃，北首争死敌，</font><font size=4px color="#009090"><font size=4px>〔师古曰：冒，犯也。北首，北向也。冒，音莫北翻。首，音式救翻。〕</font></font><font size=4px>得人之死力，虽古名将不过也。身虽陷败，然其所摧败亦足暴于天下。</font><font size=4px color="#009090"><font size=4px>〔师古曰：所摧败，败匈奴之兵也。暴者，犹章也。摧败，补卖翻。〕</font></font><font size=4px>彼之不死，直欲得当以报汉也。"</font><font size=4px color="#009090"><font size=4px>〔师古曰：言欲立功以当罪也。〕</font></font><font size=4px>上以迁为诬罔，欲沮贰师，为陵游说，下迁腐刑。</font><font size=4px color="#009090"><font size=4px>〔沮，在吕翻。为，于伪翻。说，式芮翻。下，遐嫁翻。如淳曰：腐，宫刑也。丈夫割势不复能生子，如腐木不生实。腐，音附。〕</font></font><font size=4px>

 　　久之，上悔陵无救，曰："陵当发出塞，乃诏强弩都尉令迎军；坐预诏之，得令老将生奸诈。"</font><font size=4px color="#009090"><font size=4px>〔孟康曰：坐预诏博德迎陵，博德老将，出塞不至，令陵见没也。余谓此说非也。帝意既悔，追思前事，以为当陵发出塞之时，方可诏博德继其后以迎陵军，乃于陵未行之时预诏之，使博德羞为陵后距，得生奸诈上奏，而遂令博德别出西河，使陵军无救也。〕</font></font><font size=4px>乃遣使劳赐陵余军得脱者。</font><font size=4px color="#009090"><font size=4px>〔劳，力到翻。〕</font></font><font size=4px>

 　　上以法制御下，好尊用酷吏，</font><font size=4px color="#009090"><font size=4px>〔好，呼报翻。〕</font></font><font size=4px>而郡、国二千石为治者大抵多酷暴，</font><font size=4px color="#009090"><font size=4px>〔治，直之翻。〕</font></font><font size=4px>吏民益轻犯法；东方盗贼滋起，大群至数千人，攻城邑，取库兵，</font><font size=4px color="#009090"><font size=4px>〔汉郡、国各有库兵。〕</font></font><font size=4px>释死罪，缚辱郡太守、都尉，杀二千石，小群以百数掠卤乡里者，不可胜数，</font><font size=4px color="#009090"><font size=4px>〔胜，音升。〕</font></font><font size=4px>道路不通。上始使御史中丞、丞相长史督之，弗能禁；</font><font size=4px color="#009090"><font size=4px>〔督，察也。禁，居禽翻。〕</font></font><font size=4px>乃使光禄大夫范昆及故九卿张德等衣绣衣，持节，虎符，发兵以兴击。</font><font size=4px color="#009090"><font size=4px>〔师古曰：以军兴之法而讨击也。衣绣，于既翻。〕</font></font><font size=4px>斩首大郡或至万余级，及以法诛通行、饮食当连坐者，诸郡甚者数千人。数岁，乃颇得其渠率，</font><font size=4px color="#009090"><font size=4px>〔师古曰：渠，大也。率，所类翻。〕</font></font><font size=4px>散卒失亡复聚党阻山川者往往而群居，无可柰何。于是作沈命法，</font><font size=4px color="#009090"><font size=4px>〔应劭曰：沈，没也。敢蔽匿盗贼者没其命也。孟康曰：沈，藏匿也。命，亡逃也。师古曰：应说是。沈，持林翻。〕</font></font><font size=4px>曰："群盗起，不发觉，发觉而捕弗满品者，</font><font size=4px color="#009090"><font size=4px>〔师古曰：品，率也，以人数为率也。〕</font></font><font size=4px>二千石以下至小吏，主者皆死。"其后小吏畏诛，虽有盗不敢发，恐不能得，坐课累府，府亦使其不言。</font><font size=4px color="#009090"><font size=4px>〔师古曰：县有盗贼，府亦并坐，故使县不言之也。累，力瑞翻。〕</font></font><font size=4px>故盗贼寖多，上下相为匿，以文辞避法焉。

 　　是时，暴胜之为直指使者，所诛杀二千石以下尤多，威震州郡。</font><font size=4px color="#009090"><font size=4px>〔暴，周卿士暴公之后。〕</font></font><font size=4px>至勃海，</font><font size=4px color="#009090"><font size=4px>〔勃海郡属幽州，高祖置。师古曰：在勃海之滨，因以为名；唐为沧、景州之地。〕</font></font><font size=4px>闻郡人隽不疑贤，</font><font size=4px color="#009090"><font size=4px>〔师古曰：隽，音徂兖翻，又辞兖翻，姓谱有隽姓。〕</font></font><font size=4px>请与相见。不疑容貌尊严，衣冠甚伟，胜之躧履起迎，</font><font size=4px color="#009090"><font size=4px>〔文颖曰：躧，音纚。师古曰：履不着跟曰躧。躧，谓纳履未正，曳之而行。躧，音山尔翻。〕</font></font><font size=4px>登堂坐定，不疑据地曰："窃伏海濒，闻暴公子旧矣，</font><font size=4px color="#009090"><font size=4px>〔师古曰：濒，厓也。公子，胜之字也。旧，久也。〕</font></font><font size=4px>今乃承颜接辞。凡为吏，太刚则折，</font><font size=4px color="#009090"><font size=4px>〔折，而设翻。〕</font></font><font size=4px>太柔则废，威行，施之以恩，然后树功扬名，</font><font size=4px color="#009090"><font size=4px>〔树，立也。〕</font></font><font size=4px>永终天禄。"胜之深纳其戒；及还，表荐不疑，上召拜不疑为青州刺吏。济南王贺亦为绣衣御史，</font><font size=4px color="#009090"><font size=4px>〔济，子礼翻。〕</font></font><font size=4px>逐捕魏郡群盗，</font><font size=4px color="#009090"><font size=4px>〔魏郡，高帝置，属冀州，唐为相、魏、澶、卫州地。〕</font></font><font size=4px>多所纵舍，以奉使不称免，</font><font size=4px color="#009090"><font size=4px>〔师古曰：不称，谓不副所委。称，尺正翻。〕</font></font><font size=4px>叹曰："吾闻活千人，子孙有封，吾所活者万余人，后世其兴乎！"</font><font size=4px color="#009090"><font size=4px>〔为王氏子孙以外戚篡汉张本。〕</font></font><font size=4px>

 　　是岁，以匈奴降者介和王成娩为开陵侯，</font><font size=4px color="#009090"><font size=4px>〔降，户江翻。师古曰：娩，音晚，又音免。班志，开陵，侯国，属临淮郡。〕</font></font><font size=4px>将楼兰国兵击车师；匈奴遣右贤王将数万骑救之，汉兵不利，引去。 
</font><!--/HTMLBUILERPART0--><font size=4px>