<font size=4px>　　晉紀三十六</font><font size=4px color="#009090"><font size=4px>〔起旃蒙大荒落（乙巳），盡著雍涒灘（戊申），凡四年。〕</font></font><font size=4px>

 　　安皇帝己

 　　義熙元年（乙巳、四○五）

 　　春，正月，南陽太守扶風魯宗之起 兵襲襄陽，桓蔚走江陵。</font><font size=4px color="#009090"><font size=4px>〔蔚，紆勿翻。〕</font></font><font size=4px>乙丑，劉毅等諸軍至馬頭。桓振挾帝出屯江津，</font><font size=4px color="#009090"><font size=4px>〔江津戍在江陵，南臨江滸。荊州記曰：江陵縣東三里有津鄉。水經註： 江陵城南有馬牧城。此洲始自枚回下迄于此，長七十餘里，洲上有奉城，江津長所治。〕</font></font><font size=4px>遣使求割江、荊二州，奉送天子；毅等不許。辛卯，宗之擊破振將溫楷于柞溪，</font><font size=4px color="#009090"><font size=4px>〔水經註：柞溪水出江陵縣北，蓋諸池散流，咸所會合，積以成川，東流逕魯宗之壘南，又東注船官湖。將，即亮翻。柞，才各翻，又音作。〕</font></font><font size=4px>進屯紀南。</font><font size=4px color="#009090"><font size=4px>〔郡國志：江陵縣北十餘里有紀南城。〕</font></font><font size=4px>振留桓謙、馮該守江陵，引兵與宗之戰，大破之。劉毅等擊破馮該於豫章口，</font><font size=4px color="#009090"><font size=4px>〔水經註：江水過江陵而東，得豫章口，夏水所通也；西北有豫章岡，蓋因岡而得名，其地去江陵城二十里。〕</font></font><font size=4px>桓謙棄城走。毅等入江陵，執卞範之等，斬之。桓振還，望見火起，知城已陷，其眾皆潰，振逃于溳川。</font><font size=4px color="#009090"><font size=4px>〔水經註：溳水出漢南陽郡蔡陽縣東南大洪山，東南流，過隨縣西，又南過江夏安陸縣西，又東南入于夏。溳，音云。〕</font></font><font size=4px>

 　　乙未，詔大處分悉委冠軍將軍劉毅。</font><font size=4px color="#009090"><font size=4px>〔處，昌呂翻。分，扶問翻。冠，古玩翻。〕</font></font><font size=4px>

 　　戊戌，大赦，改元，惟桓氏不原；以桓沖忠於王室，特宥其孫胤。以魯宗之為雍州刺史，毛璩為征西將軍、都督益、梁、秦、涼、寧五州諸軍事，璩弟瑾為梁、秦二州刺史，瑗為寧州刺史，</font><font size=4px color="#009090"><font size=4px>〔雍，於用翻。璩，求於翻。瑾，渠吝翻。瑗，于眷翻。〕</font></font><font size=4px>劉懷肅追斬馮該於石城，桓謙、桓怡、桓蔚、桓謐、何澹之、溫楷皆奔秦。</font><font size=4px color="#009090"><font size=4px>〔蔚，紆勿翻。澹，徒翻。〕</font></font><font size=4px>怡，弘之弟也。</font><font size=4px color="#009090"><font size=4px>〔桓弘死見上卷上年。〕</font></font><font size=4px>

 　　燕王熙伐高句麗。</font><font size=4px color="#009090"><font size=4px>〔句，如字，又音駒。麗，力知翻。〕</font></font><font size=4px>戊申，攻遼東；城且陷，熙命將士：「毋得先登，俟爕平其城，朕與皇后乘輦而入。」</font><font size=4px color="#009090"><font size=4px>〔爕，楚限翻。〕</font></font><font size=4px>由是城中得嚴備，不克而還。</font><font size=4px color="#009090"><font size=4px>〔後齊高緯之攻晉州，亦若是矣。還，從宣翻，又如字。〕</font></font><font size=4px>

 　　秦王興以鳩摩羅什為國師，奉之如神，親帥群臣及沙門聽羅什講佛經，</font><font size=4px color="#009090"><font size=4px>〔帥，讀曰率；下同。〕</font></font><font size=4px>又命羅什翻譯西域經、論三百餘卷，</font><font size=4px color="#009090"><font size=4px>〔古之譯者傳四夷之言；今羅什翻夷言為華言，故曰譯。〕</font></font><font size=4px>大營塔寺，沙門坐禪者常以千數。</font><font size=4px color="#009090"><font size=4px>〔禪，靜也，寂也。傳燈錄曰：禪有五：有凡夫禪，有外道禪，有小乘禪，有大乘禪，有最上乘禪。禪，時連翻。〕</font></font><font size=4px>公卿以下皆奉佛，由是州郡化之，事佛者十室而九。

 　　乞伏乾歸擊吐谷渾大孩，大破之， 俘萬餘口而還；大孩走死胡園。</font><font size=4px color="#009090"><font size=4px>〔晉書圣谷渾傳：吐谷渾王烏紇堤，一名大孩。「胡園」作「胡國」。孩，何開翻。〕</font></font><font size=4px>視羆世子樹洛干帥其餘眾數千家奔莫何川， </font><font size=4px color="#009090"><font size=4px>〔莫何川在西傾山東北。西傾，亦名嵹臺山。帥，讀曰率。〕</font></font><font size=4px>自稱車騎大將軍、大單于、吐谷渾王。</font><font size=4px color="#009090"><font size=4px>〔騎，奇寄翻。單，音蟬。〕</font></font><font size=4px>樹洛干輕傜薄賦，信賞必罰，吐谷 渾復興，</font><font size=4px color="#009090"><font size=4px>〔復，扶又翻。〕</font></font><font size=4px>沙、漒諸戎皆附之。</font><font size=4px color="#009090"><font size=4px>〔段國曰：澆河郡西南一百七十里有黃沙，南北一百二十里，東西七十里，西極大楊川，望之若人委糒糠於地，不生草木，蕩然黃沙，周迎數百里。洮水出嵹臺山東北，逕吐谷渾中。自洮、嵹南北三百里中，地草皆是龍鬚，而無樵柴，謂之嵹川。嵹，渠良翻。〕</font></font><font size=4px>

 　　西涼公暠自稱大將軍、大都督、領秦、涼二州牧，</font><font size=4px color="#009090"><font size=4px>〔暠，古老翻。〕</font></font><font size=4px>大赦，改元建初，遣舍人黃始梁興間行奉表詣建康。</font><font size=4px color="#009090"><font size=4px>〔間，古莧翻。〕</font></font><font size=4px>

 　　二月，丁巳，留臺備法駕迎帝於江陵，劉毅、劉道規留屯夏口，</font><font size=4px color="#009090"><font size=4px>〔夏，戶雅翻。〕</font></font><font size=4px>何無忌奉帝東還。

 　　初，毛璩聞桓振陷江陵，帥眾三萬順流東下，將討之，使其弟西夷校尉瑾、蜀郡太守瑗山外水，</font><font size=4px color="#009090"><font size=4px>〔璩，求於翻。瑾，渠吝翻。瑗，于眷翻。蜀有內水、外水。內水，涪水也；外水，即蜀江發源於岷山者。〕</font></font><font size=4px>參軍巴西譙縱、侯暉出涪水。蜀人不樂遠征，暉至五城水口，</font><font size=4px color="#009090"><font size=4px>〔涪，音浮。樂，音洛。水經註：涪水自南安郡南流，其枝流西逕廣漢五城縣為五城水，又西至成都入于江。又曰：江水東絕綿、洛，逕五城界至廣都北岸，南入于江，謂之五城水口，斯為北江。沈約宋志：五城縣屬廣漢郡，晉武帝咸寧四年立。華陽國志云：漢時立倉，發五縣人，尉部主之，晉因立五城縣，在五城山。按五代志，蜀郡玄武縣，舊曰伍城。玄武縣，唐屬梓州。〕</font></font><font size=4px>與巴西陽昧謀作亂。</font><font size=4px color="#009090"><font size=4px>〔昧，莫葛翻。〕</font></font><font size=4px>縱為人和謹，蜀人愛之，暉、昧共逼縱為主。縱不可，走投于水；引出，以兵逼縱登輿。縱又投地，叩頭固辭，暉縛縱於輿。還，襲毛瑾於涪城，殺之，</font><font size=4px color="#009090"><font size=4px>〔涪，音浮。〕</font></font><font size=4px>推縱為梁、秦二州刺史。璩至略城，</font><font size=4px color="#009090"><font size=4px>〔據晉書毛璩傳，略城去成都四百里。〕</font></font><font size=4px>聞變，奔還成都，遣參軍王瓊將兵討之，</font><font size=4px color="#009090"><font size=4px>〔將，即亮翻。〕</font></font><font size=4px>為縱弟明子所敗，</font><font size=4px color="#009090"><font size=4px>〔敗，補邁翻。〕</font></font><font size=4px>死者什八九。益州營戶李騰開城納縱兵，</font><font size=4px color="#009090"><font size=4px>〔民有流離逃叛分配軍營者為營戶。〕</font></font><font size=4px>殺璩及弟瑗，滅其家。縱稱成都王，以明子為巴州刺史，屯白帝。於是蜀大亂，漢中空虛，氐王楊盛遣其兄子平南將軍撫據之。

 　　癸亥，魏主珪還自豺山，罷尚書三十六曹。</font><font size=4px color="#009090"><font size=4px>〔魏三十六曹始見於一百九卷隆安元年。〕</font></font><font size=4px>

 　　三月，桓振自鄖城襲江陵，</font><font size=4px color="#009090"><font size=4px>〔杜預曰：江夏雲杜縣東南有鄖城，古鄖子之國。鄖，音云。張先逃于溳川，鄖城蓋在溳川也。溳，音云。〕</font></font><font size=4px>荊州刺史司馬休之戰敗，奔襄陽，振自稱荊州刺史。建威將軍劉懷肅自雲杜引兵馳赴，與振戰於沙橋；</font><font size=4px color="#009090"><font size=4px>〔沙橋在江陵城北。〕</font></font><font size=4px>劉毅遣廣武將軍唐興助之，臨陳斬振，</font><font size=4px color="#009090"><font size=4px>〔陳，讀曰陣。〕</font></font><font size=4px>復取江陵。</font><font size=4px color="#009090"><font size=4px>〔復，扶又翻；下復詣、尋復、復說同。〕</font></font><font size=4px>

 　　甲午，帝帝建康。乙未，百官詣闕請罪，詔令復職。

 　　尚書殷仲文以朝廷音樂未備，言於劉裕，請治之。</font><font size=4px color="#009090"><font size=4px>〔治，直之翻。〕</font></font><font size=4px>裕曰：「今日不暇給，且性所不解。」</font><font size=4px color="#009090"><font size=4px>〔解，戶買翻，曉也；下同。〕</font></font><font size=4px>仲文曰：「好之自解。」裕曰：「正以解則好之，故不習耳。」</font><font size=4px color="#009090"><font size=4px>〔英雄之言，政自度越常流；世之嗜音者，可以自省矣。好，呼到翻。〕</font></font><font size=4px>

 　　庚子，以琅邪王德文為大司馬，武陵王遵為太保，劉裕為侍中、車騎將軍、都督中外諸軍事，徐、青二州刺史如故，劉毅為左將軍，何無忌為右將軍、督豫州、揚州五郡軍事、豫州刺史，劉道規為輔國將軍、督淮北諸軍事、并州刺史，魏詠之為征虜將軍、吳國內史。裕固讓不受；加錄尚書事，又不受，屢請歸藩。</font><font size=4px color="#009090"><font size=4px>〔歸藩，歸京口也。〕</font></font><font size=4px>詔百官敦勸，帝親幸其第；裕惶懼，復詣闕陳請，乃聽歸藩。以魏詠之為荊州刺史，代司馬休之。

 　　初，劉毅嘗為劉敬宣寧朔參軍，</font><font size=4px color="#009090"><font size=4px>〔劉敬宣為寧朔將軍，毅為參軍。〕</font></font><font size=4px>時人或以雄傑許之。敬宣曰：「夫非常之才自有調度，</font><font size=4px color="#009090"><font size=4px>〔調，徒弔翻。〕</font></font><font size=4px>豈得便謂此君為人豪邪！此君之性，外寬而內忌，自伐而尚人，若一旦遭遇，亦當以陵上取禍耳。」</font><font size=4px color="#009090"><font size=4px>〔敬宣之論毅，其知之固審矣，然幾以此掇禍；聖人包周身之防，正為是耳。〕</font></font><font size=4px>毅聞而恨之。及敬宣為江州；辭以無功，不宜授任先於毅等，</font><font size=4px color="#009090"><font size=4px>〔筅，悉薦翻。〕</font></font><font size=4px>裕不許。毅使人言於裕曰：「劉敬宣不豫建義。猛將勞臣，方須敘報，</font><font size=4px color="#009090"><font size=4px>〔將，即亮翻。〕</font></font><font size=4px>如敬宣之比，宜令在後。若使君不忘平生，</font><font size=4px color="#009090"><font size=4px>〔裕參劉牢之軍事，牢之父子雅敬待之，故云然。〕</font></font><font size=4px>正可為員外常侍耳。</font><font size=4px color="#009090"><font size=4px>〔員外散騎常侍，魏末置。〕</font></font><font size=4px>聞已授郡，實為過優；</font><font size=4px color="#009090"><font size=4px>〔敬宣自北來歸，裕以為晉陵太守。〕</font></font><font size=4px>尋復為江州，尤用駭惋。」</font><font size=4px color="#009090"><font size=4px>〔惋，烏貫翻。〕</font></font><font size=4px>敬宣愈不自安，自表解職，乃召還為宣城內史。

 　　夏，四月，劉裕旋鎮京口，改授都督荊、司等十六州諸軍事，加領兗州刺史。

 　　盧循遣使貢獻。</font><font size=4px color="#009090"><font size=4px>〔使，疏吏翻。〕</font></font><font size=4px>時朝廷新定，未暇征討；壬申，以循為廣州刺史，徐道覆為始興相。循遺劉裕益智粽，</font><font size=4px color="#009090"><font size=4px>〔遺，于季翻。本草曰：益智子生崑崙國，今嶺南州郡往往有之。顧微交州記曰：益智葉如蘘荷，莖如竹箭，子從心出，一枝有十子，子肉白滑，四破去之，密煮為粽，味辛。粽，作弄翻，角黍也。〕</font></font><font size=4px>裕報以續命湯。</font><font size=4px color="#009090"><font size=4px>〔循以益智調裕，裕以續命報之，此兵機也。〕</font></font><font size=4px>

 　　循以前琅邪內史王誕為平南長史。誕說循曰：「誕本非戎旅，在此無用；</font><font size=4px color="#009090"><font size=4px>〔說，輸芮翻。王氏，江南衣冠稱首，故云本非戎旅。〕</font></font><font size=4px>素為劉鎮軍所厚，若得北歸，必蒙寄任，公私際會，仰答厚恩。」循甚然之。劉裕與循書，令遣吳隱之還，循不從。誕復說循曰：</font><font size=4px color="#009090"><font size=4px>〔復，扶又翻。〕</font></font><font size=4px>「將軍今留吳公，公私非計。劉伯符豈不欲留華子魚邪﹖但以一境不容二耳。」於是循遣隱之與誕俱還。</font><font size=4px color="#009090"><font size=4px>〔元興元年，桓玄流王誕於嶺南。二年，盧循破廣州，虜吳隱之，誕并沒於循所。漢獻帝建安四年，華歆以豫章歸孫刺；策死，曹操表召歆，孫權遣還許。華，戶化翻。〕</font></font><font size=4px>

 　　初，南燕王備德仕秦為張掖太守，</font><font size=4px color="#009090"><font size=4px>〔事見一百二卷海西公太和五年。〕</font></font><font size=4px>其兄納與母公孫氏居于張掖。備德之從秦王堅寇淮南也，</font><font size=4px color="#009090"><font size=4px>〔寇淮南見一百五卷孝武帝太元八年。〕</font></font><font size=4px>留金刀與其母別。備德與燕王垂舉兵於山東，張掖太守苻昌收納及備德諸子，皆誅之，公孫氏以老獲免，納妻段氏方娠，未決。獄掾呼延平，備德之故吏也，</font><font size=4px color="#009090"><font size=4px>〔掾，于絹翻。〕</font></font><font size=4px>竊以公孫氏及段氏逃于羌中。段氏生子超，十歲而公孫氏病；臨卒，以金刀授超曰：「汝得東歸，當以此刀還汝叔也。」呼延平又以超母子奔涼。及呂隆降秦，超隨涼州民徙長安。</font><font size=4px color="#009090"><font size=4px>〔秦徙涼州民事見上卷元興二年。〕</font></font><font size=4px>平卒，段氏為超娶其女為婦。

 　　超恐為秦人所錄，</font><font size=4px color="#009090"><font size=4px>〔為，于偽翻。錄，采也，收也。為所收采，則不得歸南燕矣。〕</font></font><font size=4px>乃得狂行乞；秦人賤之，惟東平公紹見而異之，言於秦王興曰：「慕容超姿幹緕偉，</font><font size=4px color="#009090"><font size=4px>〔緕，公回翻。〕</font></font><font size=4px>殆非真狂，願微加官爵以縻之。」興召見，與語，超故為謬對，或問而不答。興謂紹曰：「諺云『妍皮不裹癡骨』，徒妄語耳。」乃罷遣之。

 　　備德聞納有遺腹子在秦，遣濟陰人吳辯往視之，</font><font size=4px color="#009090"><font size=4px>〔濟，子禮翻。〕</font></font><font size=4px>辯因鄉人宗正謙賣卜在長安，以告超。</font><font size=4px color="#009090"><font size=4px>〔宗正，以官為氏。〕</font></font><font size=4px>超不敢告其母妻，潛與謙變姓名逃歸南燕。行至梁父，</font><font size=4px color="#009090"><font size=4px>〔父，音甫。〕</font></font><font size=4px>鎮南長史悅壽以告兗州刺史慕容法。</font><font size=4px color="#009090"><font size=4px>〔南燕以法為兗州刺史，鎮梁父。〕</font></font><font size=4px>法曰：「昔漢有卜者詐稱衛太子，</font><font size=4px color="#009090"><font size=4px>〔見二十三卷漢昭帝始元五年。〕</font></font><font size=4px>今安知非此類也！」不禮之。超由是與法有隙。</font><font size=4px color="#009090"><font size=4px>〔為超立、法謀反張本。〕</font></font><font size=4px>

 　　備德聞超至，大喜，遣騎三百迎之。</font><font size=4px color="#009090"><font size=4px>〔騎，奇寄翻；下同。〕</font></font><font size=4px>超至廣固，以金刀獻於備德；備德慟哭，悲不自勝。</font><font size=4px color="#009090"><font size=4px>〔勝，音升。〕</font></font><font size=4px>封超為北海王，拜侍中、驃騎大將軍、司隸校尉、</font><font size=4px color="#009090"><font size=4px>〔驃，匹妙翻。〕</font></font><font size=4px>開府，妙選時賢，為之僚佐。備德無子，欲以超為嗣。超入則侍奉盡歡，出則傾身下士，</font><font size=4px color="#009090"><font size=4px>〔下，戶嫁翻。〕</font></font><font size=4px>由是內外譽望翕然歸之。

 　　五月，桂陽太守章武王秀</font><font size=4px color="#009090"><font size=4px>〔義陽王望子河間王洪生子威，徙封章武，傳至孫，無嗣，河間王欽以子範之繼之。秀，範之子也。〕</font></font><font size=4px>及益州刺史司馬軌之謀反，伏誅。秀妻，桓振之妹也，故自疑而反。

 　　桓玄餘黨桓亮、苻宏等擁眾寇亂郡縣者以十數，劉毅、劉道規、檀祗等分兵討滅之，荊、相、江、豫皆平。詔以毅為都督淮南等五郡軍事、豫州刺史，</font><font size=4px color="#009090"><font size=4px>〔淮南、廬江、歷陽、晉熙、安豐，凡五郡。〕</font></font><font size=4px>何無忌為都督江東五郡軍事、會稽內史。</font><font size=4px color="#009090"><font size=4px>〔會，工外翻。〕</font></font><font size=4px>

 　　北青州刺史劉該反，引魏為援，</font><font size=4px color="#009090"><font size=4px>〔隆安五年，劉該固嘗降魏矣。沈約曰：江左青州治廣陵。〕</font></font><font size=4px>清河、陽平二郡太守孫全聚眾應之。六月，魏豫州刺史索度真、大將斛斯蘭</font><font size=4px color="#009090"><font size=4px>〔斛斯，亦虜姓也。〕</font></font><font size=4px>寇徐州，圍彭城。劉裕遣其弟南彭城內史道憐、東海太守孟龍符將兵救之，</font><font size=4px color="#009090"><font size=4px>〔將，即亮翻。〕</font></font><font size=4px>斬該及全，魏兵敗走。龍符，懷玉之弟也。

 　　秦隴西公碩德伐仇池，屢破楊盛兵；將軍斂俱攻漢中</font><font size=4px color="#009090"><font size=4px>〔斂，羌之種姓；俱，其名。〕</font></font><font size=4px>拔成固，徙流民三千餘家於關中秋，七月，楊盛請降於秦。</font><font size=4px color="#009090"><font size=4px>〔降，戶江翻。〕</font></font><font size=4px>秦以盛為都督益、寧二州諸軍事、征南大將軍、益州牧。

 　　劉裕遣使求和於秦，</font><font size=4px color="#009090"><font size=4px>〔使，疏吏翻。〕</font></font><font size=4px>且求南鄉等諸郡，秦王興許之。群臣咸以為不可，興曰：「天下之善一也。劉裕拔起細微，能誅討桓玄，興復晉室，內釐庶政，外脩封疆，吾何惜數郡，不以成其美乎！」遂割南鄉、順陽、新野、舞陰等十二郡歸于晉。</font><font size=4px color="#009090"><font size=4px>〔隆安二年，淮、漢以北多降於秦，此十二郡蓋皆在漢北。漢建安中，割南陽右壤為南鄉郡；晉立順陽郡，以南鄉為縣，蓋其後復分立郡也。按晉南鄉郡，秦漢陰縣及酇縣之地，今為光化軍。舞陰縣屬南陽郡，未知立郡之始。〕</font></font><font size=4px>

 　　八月，燕遼西太守邵頻有罪，亡命為盜；九月，中常侍郭仲斬之。

 　　汝水竭，</font><font size=4px color="#009090"><font size=4px>〔「汝」當作「女」。郭緣生述征記：齊桓公冢齊城南二十里，冢東有女水。或曰：齊桓公女冢在其上，故以名水。女水導川東北流，甚有神焉；化隆則水生，政薄則津竭。地理志：葂頭山，女水所山，東北至臨菑入鉅淀。鉅淀即漢鉅定地。晉書地理志：女水出齊國東安平縣東北。〕</font></font><font size=4px>南燕主備德惡之，</font><font size=4px color="#009090"><font size=4px>〔惡，烏路翻。〕</font></font><font size=4px>俄而寢疾；北海王超請禱之，備德曰：「人主之命，短長在天，非汝水所能也。」固請，不許。

 　　戊午，備德引見群臣于東陽殿，</font><font size=4px color="#009090"><font size=4px>〔見，賢遍翻。〕</font></font><font size=4px>議立超為太子。俄而地震，百官驚恐，備德亦不自安，還宮。是夜，疾篤，瞑不能言。段后大呼曰：「今召中書作詔立超，可乎﹖」</font><font size=4px color="#009090"><font size=4px>〔呼，火故翻。〕</font></font><font size=4px>備德開目頷之。乃立超為皇太子，大赦。備德尋卒。</font><font size=4px color="#009090"><font size=4px>〔年七十。〕</font></font><font size=4px>為十餘棺，夜，分出四門，潛瘞山谷。</font><font size=4px color="#009090"><font size=4px>〔瘞，一計翻。〕</font></font><font size=4px>

 　　己未，超即皇帝位，</font><font size=4px color="#009090"><font size=4px>〔超，子祖明，德兄北海王納之子。〕</font></font><font size=4px>大赦，改元太上。尊段后為皇太后。以北地王鍾都督中外諸軍、錄尚書事，慕容法為征南大將軍、都督徐、兗、揚、南兗四州諸軍事，加慕容鎮開府儀同三司，以尚書令封孚為太尉，麴</font><font size=4px color="#009090"><font size=4px>〔「麴」，當作「鞠」。〕</font></font><font size=4px>仲為司空，封嵩為尚書左僕射。癸亥，虛葬備德於東陽陵，諡曰獻武皇帝，廟號世宗。

 　　超引所親公孫五樓為腹心。備德故大臣北地王鍾、段宏等皆不自安，求補外職。超以鍾為青州牧，宏為徐州刺史。公孫五樓為武衛將軍，領屯騎校尉，內參政事。封孚諫曰：「臣聞親不處外，羇不處內。</font><font size=4px color="#009090"><font size=4px>〔左傳申無宇諫楚靈王曰：親不在外，羇不在內。處，昌呂翻。〕</font></font><font size=4px>鍾，國之宗臣，社稷所賴；宏，外戚懿望，百姓具瞻；正應參翼百揆，不宜遠鎮外方。今鍾等出藩，五樓內輔，臣竊未安。」超不從。鍾、宏心皆不平，相謂曰：「黃犬之皮，恐終補狐裘也。」</font><font size=4px color="#009090"><font size=4px>〔史記：騶忌相齊，淳于髡謂之曰：「狐裘雖弊，不可補以黃狗之皮。」騶忌曰：「謹受令，請謹擇君子，毋雜小人其間。」〕</font></font><font size=4px>五樓聞而恨之。

 　　魏詠之卒，江陵令羅脩謀舉兵襲江陵，奉王慧龍為主。劉裕以并州刺史劉道規為都督荊、寧等六州諸軍事、荊州刺史。脩不果發，奉慧龍奔秦。</font><font size=4px color="#009090"><font size=4px>〔慧龍得免，見上卷元興三年。〕</font></font><font size=4px>

 　　乞伏乾歸伐仇池，為楊盛所敗。</font><font size=4px color="#009090"><font size=4px>〔敗，補邁翻。〕</font></font><font size=4px>

 　　西涼公暠與長史張邈謀徙都酒泉以逼沮渠蒙遜；</font><font size=4px color="#009090"><font size=4px>〔沮，子余翻。〕</font></font><font size=4px>以張體順為建康太守，鎮樂涫，</font><font size=4px color="#009090"><font size=4px>〔漢志，樂涫縣屬酒泉郡；張氏分為建康郡。涫，音官。〕</font></font><font size=4px>以宋繇為敦煌護軍，與其敦煌太守讓鎮敦煌，遂遷于酒泉。</font><font size=4px color="#009090"><font size=4px>〔李暠遷酒泉欲以逼沮渠蒙遜，安知反為蒙遜所逼邪！敦，徒門翻。〕</font></font><font size=4px>

 　　暠手令戒諸子，以為：「從政者當審慎賞罰，勿任愛憎，近忠正，遠佞諛，</font><font size=4px color="#009090"><font size=4px>〔近，其靳翻。遠，于願翻。〕</font></font><font size=4px>勿使左右竊弄威福。毀譽之來，當研覈真偽；聽訟折獄，必和顏任理，慎勿逆詐憶必，</font><font size=4px color="#009090"><font size=4px>〔朱子曰：逆，未至而迎之也。詐，謂人欺己也。億，未見而意之也。必，期必也。譽，音余。〕</font></font><font size=4px>輕加聲色。務廣咨詢，勿自專用。吾蒞事五年，雖未能息民，然含垢匿瑕，朝為寇讎，夕委心膂，粗無負於新舊，</font><font size=4px color="#009090"><font size=4px>〔粗，坐五翻。〕</font></font><font size=4px>事任公平，坦然無類，</font><font size=4px color="#009090"><font size=4px>〔頹，盧對翻，絲節也，疵也。〕</font></font><font size=4px>初不容懷，有所損益。計近則如不足，經遠乃為有餘，庶亦無愧前人也。」

 　　十二月，燕王熙襲契丹。</font><font size=4px color="#009090"><font size=4px>〔契丹本東胡種，其先為匈奴所破，保鮮卑山。魏青龍中，部酋軻比能桀驁，為幽州刺史王雄所殺，部眾遂微，逃潢水之南，黃龍之北，後自號曰契丹，種類繁盛。契，欺詰翻。程大昌曰：契丹之契，讀如喫。〕</font></font><font size=4px>

 　　二年（丙午、四○六）

 　　春，正月，甲申，魏主珪如豺山宮。諸州置三刺史，郡置三太守，縣置三令長；刺史、令長各之州縣，</font><font size=4px color="#009090"><font size=4px>〔長，知兩翻。之，往也。〕</font></font><font size=4px>太守雖置而未臨民，功臣為州者皆徵還京師，以爵歸第。

 　　益州刺史司馬榮期擊譙明子于白帝，破之。

 　　燕王熙至陘北，</font><font size=4px color="#009090"><font size=4px>〔陘北，冷陘山之北也。陘，音刑。〕</font></font><font size=4px>畏契丹之眾，欲還，苻后不聽；戊申，遂棄輜重，</font><font size=4px color="#009090"><font size=4px>〔重，直用翻。〕</font></font><font size=4px>輕兵襲高句麗。

 　　南燕主超猜虐日甚，政出權倖，盤于遊畋，</font><font size=4px color="#009090"><font size=4px>〔盤，樂也，言樂于田獵遊逸。〕</font></font><font size=4px>封孚、韓辺屢諫不聽。</font><font size=4px color="#009090"><font size=4px>〔丁度曰：辺，竹角翻。〕</font></font><font size=4px>超嘗臨軒問孚曰：「朕可方前世何主﹖」對曰：「桀、紂。」超凓怒，孚徐步而出，不為改容。</font><font size=4px color="#009090"><font size=4px>〔為，于偽翻。〕</font></font><font size=4px>鞠仲謂孚曰：「與天子言，何得如是！宜還謝。」孚曰：「行年七十，惟求死所耳！」竟不謝。超以其時望，優容之。

 　　桓玄之亂，河間王曇之子國璠、叔璠奔南燕，</font><font size=4px color="#009090"><font size=4px>〔河間王顒死，無後，元帝以彭城王植子融為顒嗣。薨，又無子，帝復尋以彭城王釋子欽為融嗣。欽薨，曇之嗣；曇之薨，國鎮嗣。國璠蓋國鎮兄弟。劉裕興復，篡意未彰，國璠宜如劉敬宣輩南歸可也。乃攻擾晉邊者，欽孫秀嗣封章武，國璠從兄弟也，秀以桓振妹伲謀反誅，故國璠兄弟不敢南歸耳，豈知裕之必篡哉！曇，徙含翻。璠，孚袁翻。〕</font></font><font size=4px>二月，甲戌，國璠等攻陷弋陽。

 　　燕軍行三千餘里，士馬疲凍，死者屬路，</font><font size=4px color="#009090"><font size=4px>〔屬，之欲翻。〕</font></font><font size=4px>攻高句麗木底城，不克而還。</font><font size=4px color="#009090"><font size=4px>〔木底城在南蘇之東，唐置木底州。句，如字，又音駒。麗，力知翻。〕</font></font><font size=4px>夕陽公雲傷於矢，且畏燕王熙之虐，遂以疾去官。</font><font size=4px color="#009090"><font size=4px>〔為後燕人弒熙立雲張本。〕</font></font><font size=4px>

 　　三月，庚子，魏主珪還平城；夏，四月，庚申，復如豺山宮；</font><font size=4px color="#009090"><font size=4px>〔復，扶又翻。〕</font></font><font size=4px>甲午，</font><span class="h"><font size=4px>【嚴：「午」改「子」。】</font></font><font size=4px>還平城。

 　　柔然社崙侵魏邊。</font><font size=4px color="#009090"><font size=4px>〔崙，盧昆翻。〕</font></font><font size=4px>

 　　五月，燕主寶之子博陵公虔、上黨公昭，皆以嫌疑賜死。

 　　六月，秦隴匹公碩德自上邽入朝，秦王興為之大赦；</font><font size=4px color="#009090"><font size=4px>〔為，于偽翻。〕</font></font><font size=4px>及歸，送之至雍，乃還。</font><font size=4px color="#009090"><font size=4px>〔雍，於用翻。〕</font></font><font size=4px>興事晉公緒及碩德皆如家人禮，車馬、服玩，筅奉二叔而自服其次，國家大政，皆咨而後行。

 　　禿髮傉檀伐沮渠蒙遜，</font><font size=4px color="#009090"><font size=4px>〔専，奴沃翻。沮，子余翻。〕</font></font><font size=4px>蒙遜嬰城固守。傉檀至赤泉而還，</font><font size=4px color="#009090"><font size=4px>〔赤泉在張掖氐池縣北。〕</font></font><font size=4px>獻馬三千匹、羊三萬口于秦。秦王興以為忠，以傉檀為都 督河右諸軍事、車騎大將軍、涼州刺史，鎮姑臧，徵王尚還長安。涼州人申屠英等遣主簿胡威詣長安請留尚，興弗許。威見興，流涕言曰：「臣州奉戴王化，於茲五 年，</font><font size=4px color="#009090"><font size=4px>〔隆安五年九月呂隆降秦，至是猶未五期。〕</font></font><font size=4px>土余僻遠，威靈不接，士民嘗膽抆血，共守孤城；</font><font size=4px color="#009090"><font size=4px>〔抆，武粉翻，又文運翻，拭也。〕</font></font><font size=4px>仰恃陛下聖德，俯杖良牧仁 政，克自保全，以至今日。陛下柰何乃以臣等貿馬三千匹、羊三萬口；</font><font size=4px color="#009090"><font size=4px>〔貿，音茂，易也，市賣也。〕</font></font><font size=4px>賤人貴畜，</font><font size=4px color="#009090"><font size=4px>〔畜，許又翻。〕</font></font><font size=4px>無乃不可！若軍國須馬，直煩尚書一符，臣州三千餘戶，各輸一馬，朝下夕辦，何難之有！昔漢武傾天下之資力，開拓河西，以斷匈奴右臂。今陛下無故棄五郡之地忠良華族，以資暴虜。</font><font size=4px color="#009090"><font size=4px>〔斷，子管翻。此五郡，謂漢所開武威、張掖、敦煌、酒泉、金城。〕</font></font><font size=4px>豈惟臣州士民墬於塗炭，恐方為聖朝旰食之憂。」</font><font size=4px color="#009090"><font size=4px>〔旰，古案翻。〕</font></font><font size=4px>興悔之，使西平人車普馳止王尚，又遣使諭傉檀。會傉檀已帥步騎三萬軍于五澗，</font><font size=4px color="#009090"><font size=4px>〔五澗，在姑臧南。車，尺遮翻。使，疏吏翻。帥，讀曰率。〕</font></font><font size=4px>普先以狀告之；傉檀遽逼遣王尚；尚出自清陽門，傉檀入自涼風門。</font><font size=4px color="#009090"><font size=4px>〔「清陽」當作「青陽」，涼風門，姑臧城南門也。〕</font></font><font size=4px>

 　　別駕宗敞送尚還長安，</font><font size=4px color="#009090"><font size=4px>〔宗，姓也。漢有南陽宗資。〕</font></font><font size=4px>傉檀謂敞曰：「吾得涼州三千餘家，情之所寄，唯卿一人，柰何拾我去乎！」敞曰：「今送舊君，所以忠於殿下也。」傉檀曰：「吾新牧貴州，懷遠安邇之略如何﹖」敞曰：「涼土雖弊，，形勝之地。殿下惠撫其民，收其賢俊以建功名，其何求不獲！」因薦本州文武名士十餘人；傉檀嘉納之。王尚至長安，興以為尚書。

 　　傉檀燕群臣於宣德堂，仰視歎曰：「古人有言：『作者不居，居者不作，』信矣。」武威孟禕曰：「昔張文王始為此堂，於今百年，十有二主矣，</font><font size=4px color="#009090"><font size=4px>〔張駿卒，私諡曰文王。張氏自駿至重華、曜靈、祚、玄靚、天錫凡六主，梁熙、呂光、呂紹、呂纂、呂隆、王尚又六主，通十二主。禕，許韋翻。〕</font></font><font size=4px>惟履信思順者可以久處。」</font><font size=4px color="#009090"><font size=4px>〔處，昌呂翻。〕</font></font><font size=4px>傉檀善之。

 　　魏主珪規度平城，</font><font size=4px color="#009090"><font size=4px>〔度，徒洛翻。〕</font></font><font size=4px>欲擬鄴、洛、長安，脩廣宮室。以濟陽太守莫題有巧思，</font><font size=4px color="#009090"><font size=4px>〔惠帝分陳留為濟陽國，後因以為郡。濟，子禮翻。思，相吏翻。〕</font></font><font size=4px>召見，與之商功。題久侍稍怠，珪怒，賜死。題，含之孫也。</font><font size=4px color="#009090"><font size=4px>〔此莫題非高邑公莫題。莫含八十九卷愍帝建興三年。〕</font></font><font size=4px>於是發八百部五百里內男丁築灅南宮，</font><font size=4px color="#009090"><font size=4px>〔魏元有八部大人，既得中原，建平城為代都，分布八部於畿內。灅，力水翻。〕</font></font><font size=4px>闕門高十餘丈，</font><font size=4px color="#009090"><font size=4px>〔高，居傲翻。〕</font></font><font size=4px>穿溝池，廣苑囿，規立外城，方二十里，分置市里，三十日罷。

 　　秋，七月，魏太尉宜都丁公穆崇薨。</font><font size=4px color="#009090"><font size=4px>〔周公諡法：述義不克曰丁。〕</font></font><font size=4px>

 　　八月，禿髮傉檀以興城侯文支鎮姑臧，自還樂都；</font><font size=4px color="#009090"><font size=4px>〔樂，音洛。〕</font></font><font size=4px>雖受秦爵命，然其車服禮儀，皆如王者。

 　　甲辰，魏主珪如豺山宮，遂之石漠。</font><font size=4px color="#009090"><font size=4px>〔自陰山以北皆大漠，有白漠、黑漠、石漠；白、黑二漠以其色為名，石漠蓋其地皆石。據北史，石漠在漢定襄郡武要縣西北塞外。〕</font></font><font size=4px>九月，度漠北；癸巳，南還長川。</font><font size=4px color="#009090"><font size=4px>〔水經註：長川城在柔玄鎮西。〕</font></font><font size=4px>

 　　劉裕聞譙縱反，遣龍驤將軍毛脩之將兵與司馬榮期、文處茂、時延祖共討之。</font><font size=4px color="#009090"><font size=4px>〔處，昌呂翻。〕</font></font><font size=4px>脩之至宕渠，</font><font size=4px color="#009090"><font size=4px>〔宕渠縣，漢屬巴郡，劉蜀分屬巴西郡，惠帝復分巴西置宕渠郡。按五代志，果州南充縣舊置宕渠郡，合州石鏡縣亦置宕渠郡，皆當自白帝上成都之路。宕，徒浪翻。〕</font></font><font size=4px>榮期為其參軍楊承祖所殺，承祖自稱巴州刺史，脩之退還白帝。

 　　禿髮傉檀求好於西涼，</font><font size=4px color="#009090"><font size=4px>〔好，呼到翻。〕</font></font><font size=4px>西涼公暠許之。

 　　沮渠蒙遜襲酒泉，至安珍。</font><font size=4px color="#009090"><font size=4px>〔安珍即漢酒泉郡安彌縣也，後人從省書之，以「彌」為「胞」；傳寫之訛，又以「胞」為「珍」。〕</font></font><font size=4px>暠戰敗城守，蒙遜引還。

 　　南燕公孫五樓欲擅朝權，</font><font size=4px color="#009090"><font size=4px>〔朝，直遙翻。〕</font></font><font size=4px>譖北地王鍾於南燕主超，請誅之。南燕主備德之卒也，</font><font size=4px color="#009090"><font size=4px>〔卒，子恤翻。〕</font></font><font size=4px>慕容法不奔喪，超遣使讓之；</font><font size=4px color="#009090"><font size=4px>〔使，疏吏翻。〕</font></font><font size=4px>法懼，遂與鍾及段宏謀反。超聞之，徵鍾；鍾稱疾不至，超收其黨侍中慕容統等，殺之。 征南司馬卜珍告左僕射封嵩數與法往來，疑有姦，超收嵩下廷尉。太后懼，泣告超曰：「嵩數遣黃門令牟常說吾云：『帝非太后所生，恐依永康故事。』</font><font size=4px color="#009090"><font size=4px>〔數，所角 翻。說，輸芮翻。下，遐稼翻。燕主寶永康元年逼殺其母段氏，事見一百八卷孝武帝太元二十一年〕</font></font><font size=4px>我婦人識淺，恐帝見殺，即以語法，法為謀見誤，知復何言。」</font><font size=4px color="#009090"><font size=4px>〔語，牛倨翻。復，扶又翻。〕</font></font><font size=4px>超乃車裂嵩。西中郎將封融奔魏。

 　　超遣慕容鎮攻青州，慕容昱攻徐州，右僕射濟陽王凝及韓範攻兗州。</font><font size=4px color="#009090"><font size=4px>〔南燕燕青州刺史鎮東萊，徐州刺史鎮莒城，兗州刺史鎮梁父。濟，子禮翻。〕</font></font><font size=4px>昱拔莒城，段宏奔魏。封融與群盜襲石塞城，殺鎮西大將軍餘鬱，國中振恐。濟陽王凝謀殺韓範，襲廣固，範知之，勒兵攻凝，凝奔梁父；範并將其眾，攻梁父，克之。</font><font size=4px color="#009090"><font size=4px>〔父，音甫。〕</font></font><font size=4px>法出奔魏，凝出奔魏。慕容鎮克青州，鍾殺其妻子，為地道以出，與高都公始皆奔秦。秦以鍾為始平太守，凝為侍中。

 　　南燕主超好變更舊制，朝野多不悅；又欲復肉刑，增置烹轘之法，</font><font size=4px color="#009090"><font size=4px>〔好，呼到翻。更，工衡翻。轘，戶慣翻，車裂也。〕</font></font><font size=4px>眾議不合而止。

 　　冬，十月，封孚卒。</font><font size=4px color="#009090"><font size=4px>〔慕容超之立，雖非少主，乃國疑而大臣未附之時，超不能推心和輯，使之阻兵，以至於奔亡，超誰與立哉！雖劉裕之兵未至，固知其必滅矣。〕</font></font><font size=4px>

 　　尚書論建義功，奏封劉裕豫章郡公，劉毅南平郡公，何無忌安成</font><span class="h"><font size=4px>【章：甲十一行本「成」作「城」；乙十一行本同；孔本同。】</font></font><font size=4px>郡公，自餘封賞有差。

 　　梁州刺史劉稚反，劉毅遣將討禽之。</font><font size=4px color="#009090"><font size=4px>〔將，即亮翻。〕</font></font><font size=4px>

 　　庚申，魏主珪還平城。

 　　乙亥，以左將軍孔安國為尚書左僕射。

 　　十二月，以何無忌為都督荊、江、豫三州八郡軍事、江州刺史。</font><font size=4px color="#009090"><font size=4px>〔八郡，蓋荊州之武昌，江州之尋陽、豫章、廬陵、臨川、鄱陽、南康，豫州之晉熙。〕</font></font><font size=4px>

 　　乞伏乾歸入朝于秦。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　十二月，以何無忌為都督荊、江、豫三州八郡軍事、江州刺史。</font><font size=4px color="#009090"><font size=4px>〔八郡，蓋荊州之武昌，江州之尋陽、豫章、廬陵、臨川、鄱陽、南康，豫州之晉熙。〕</font></font><font size=4px>

 　　是歲，桓石綏與司馬國璠、陳襲聚眾胡桃山為寇，</font><font size=4px color="#009090"><font size=4px>〔胡桃山當在歷陽郡界。璠，孚袁翻。〕</font></font><font size=4px>劉毅遣司馬劉懷肅討破之。石綏，石生之弟也。

 　　三年（丁未、四○七）

 　　春，正月，辛丑朔，燕大赦，改元建始。

 　　秦王興以乞伏乾歸寖強難制，留為主客尚書，</font><font size=4px color="#009090"><font size=4px>〔漢成帝置四曹尚書，其四曰主客，主外國夷狄事。〕</font></font><font size=4px>以其世子熾磐行西夷校尉，監其部眾。</font><font size=4px color="#009090"><font size=4px>〔是後秦政漸衰，熾磐日以盛，而乾歸亦不可得而留矣。熾，昌志翻。校，戶教翻。監，工銜翻。〕</font></font><font size=4px>

 　　二月，己酉，劉裕詣建康，固辭新所除官，欲詣廷尉；詔從其所守，裕乃還丹徒。

 　　魏主珪立其子脩為河間王，處文為長樂王，</font><font size=4px color="#009090"><font size=4px>〔處，昌呂翻。樂，音洛。〕</font></font><font size=4px>連為廣平王，黎為京兆王。

 　　殷仲文素有才望，自謂宜當朝政，悒悒不得志；</font><font size=4px color="#009090"><font size=4px>〔悒悒，憂悒不自安之意。仲文黨於桓玄，以才望希進而不得進，故不自安也。朝，直遙翻。〕</font></font><font size=4px>出為東陽太守，尤不樂。</font><font size=4px color="#009090"><font size=4px>〔樂，音洛。〕</font></font><font size=4px>何無忌素慕其名；東陽，無忌所統，</font><font size=4px color="#009090"><font size=4px>〔無忌都督浙江東五郡，東陽其一也。〕</font></font><font size=4px>仲文許便道脩謁，無忌喜，欽遲之。</font><font size=4px color="#009090"><font size=4px>〔遲，直吏翻，待也；後企遲同。〕</font></font><font size=4px>而仲文失志恍惚，遂不過府；</font><font size=4px color="#009090"><font size=4px>〔府，謂督府，何無忌治所也。恍，呼廣翻。惚，音忽。〕</font></font><font size=4px>無忌以為博己，大怒。會南燕入寇，無忌言於劉裕曰：「桓胤、殷仲文乃腹心之疾，北虜不足憂也。」閏月，劉裕府將駱冰謀作亂，</font><font size=4px color="#009090"><font size=4px>〔將，即亮翻。〕</font></font><font size=4px>事覺，裕斬之。因言冰與仲文、桓石松、曹靖之、卞承之、劉延祖潛相連結，謀立桓胤為主，皆族誅之。

 　　燕王熙為其后苻氏起承華殿，</font><font size=4px color="#009090"><font size=4px>〔為，于偽翻。〕</font></font><font size=4px>負土於北門，土與穀同價。宿軍典軍杜靜載棺詣闕極諫，熙斬之。</font><font size=4px color="#009090"><font size=4px>〔北燕營州刺史鎮宿軍。〕</font></font><font size=4px>

 　　苻氏嘗季夏思凍魚，</font><font size=4px color="#009090"><font size=4px>〔煎魚為凍，今人多能之；季夏六月暑盛，則不能凍。〕</font></font><font size=4px>仲冬須生地黃，</font><font size=4px color="#009090"><font size=4px>〔本草曰：地黃葉如甘露子，花如脂麻花，但有細斑點，北人謂之牛嬭子；二月、八月，採根陰乾；解諸熱，破血，通利月水。〕</font></font><font size=4px>熙下有司切責不得而斬之。</font><font size=4px color="#009090"><font size=4px>〔下，遐稼翻。〕</font></font><font size=4px>

 　　夏，四月，癸丑，苻氏卒，熙哭之懣絕，久而復蘇；</font><font size=4px color="#009090"><font size=4px>〔懣，音悶。〕</font></font><font size=4px>喪之如父母，服斬衰，食粥。</font><font size=4px color="#009090"><font size=4px>〔喪，息郎翻。衰，倉回翻。〕</font></font><font size=4px>命百官於宮內設位而哭，使人按檢哭者，無淚則罪之，群臣皆含辛以為淚。高陽王妃張氏，熙之嫂也，</font><font size=4px color="#009090"><font size=4px>〔高陽王隆之妃也。〕</font></font><font size=4px>美而有巧思，</font><font size=4px color="#009090"><font size=4px>〔思，相吏翻。〕</font></font><font size=4px>熙欲以為殉，乃毀其襚跋中得弊氈，</font><font size=4px color="#009090"><font size=4px>〔襚，音遂，送終曰襚。跋，許加翻。〕</font></font><font size=4px>遂賜死。右僕射韋璆等皆恐為殉，沐浴俟命。公卿以下至兵民，戶率營陵，費殫府藏。</font><font size=4px color="#009090"><font size=4px>〔璆，渠尤翻。藏，徂浪翻。〕</font></font><font size=4px>陵周圍數里，熙謂監作者曰：「善為之，朕將繼往。」</font><font size=4px color="#009090"><font size=4px>〔觀熙此言，死期將至。監，工銜翻。〕</font></font><font size=4px>

 　　丁酉，燕太后段氏去尊號，出居外宮。</font><font size=4px color="#009090"><font size=4px>〔去，羌呂翻。段氏，熙之慈母也，見上卷元興二年。〕</font></font><font size=4px>

 　　氐王楊盛以平北將軍苻宣為梁州督護，將兵入漢中，</font><font size=4px color="#009090"><font size=4px>〔將，即亮翻。〕</font></font><font size=4px>秦梁州別駕呂瑩等起兵應之；</font><font size=4px color="#009090"><font size=4px>〔呂瑩蓋為秦之梁州別駕，以後面秦王興遣南梁州刺史王敏敕譙縱觀之可見。〕</font></font><font size=4px>刺史王敏攻之。瑩等求援於盛，盛遣軍臨濜口，敏退屯武興。</font><font size=4px color="#009090"><font size=4px>〔水經：沔水東逕白馬戍南，濜水入焉。註云：濜水北發武都氐中，南逕張魯城東，又南過陽平關西而南入于沔，謂之濜口，有濜口城。郡國縣道記：梁州西縣本名白馬城，又曰濜口城。劉蜀置武興督於漢中沔陽縣，隋、唐為興州，今沔州城古武興城也。濜，徐刃翻。〕</font></font><font size=4px>盛復通於晉，</font><font size=4px color="#009090"><font size=4px>〔孝武太元十九年，楊盛來稱藩；其所以不與晉通者，以桓玄之亂也。復，扶又翻。〕</font></font><font size=4px>晉以盛為都督隴右諸軍事、征西大將軍、開府儀同三司，盛因以宣行梁州刺史。</font><font size=4px color="#009090"><font size=4px>〔通鑑以晉紀年，則以盛為都督之上不必書晉，「晉」字當作「詔」字。〕</font></font><font size=4px>

 　　五月，丙</font><span class="h"><font size=4px>【章：甲十一行本「丙」作「壬」；乙十一行本同；孔本同；熊校同。】</font></font><font size=4px>戌，燕尚書郎苻進謀反，誅。進，定之子也。</font><font size=4px color="#009090"><font size=4px>〔孝武太元十一年苻定降燕，見一百六卷。〕</font></font><font size=4px>

 　　魏主珪北巡至濡源。</font><font size=4px color="#009090"><font size=4px>〔濡，乃官翻。〕</font></font><font size=4px>

 　　魏常山王遵以罪賜死。

 　　初，魏主珪滅劉衛辰，其子勃勃奔秦，</font><font size=4px color="#009090"><font size=4px>〔見一百卷孝武太元十六年。〕</font></font><font size=4px>秦高平公沒弈干以女妻之。</font><font size=4px color="#009090"><font size=4px>〔妻，七細翻。〕</font></font><font size=4px>勃勃魁岸，美容儀，性辯慧，秦王興見而奇之，與論軍國大事，寵遇踰於勳舊。興弟邕曰：「勃勃不可近也。」</font><font size=4px color="#009090"><font size=4px>〔近，其靳翻。〕</font></font><font size=4px>興曰：「勃勃有濟世之才，吾方與之平天下，柰何逆忌之！」乃以為安遠將軍，使助沒弈干鎮高平，以三城、朔方雜夷</font><font size=4px color="#009090"><font size=4px>〔魏收地形志，偏城郡廣武縣有三城。唐延州豐林縣，古廣武縣地。〕</font></font><font size=4px>及衛辰部眾三萬配之，使伺魏間隙。</font><font size=4px color="#009090"><font size=4px>〔間，古莧翻。〕</font></font><font size=4px>邕固爭以為不可。興曰：「卿何以知其為人﹖」邕曰：「勃勃奉上慢，御眾殘，貪猾不仁，輕為去就；寵之踰分，</font><font size=4px color="#009090"><font size=4px>〔分，扶問翻。〕</font></font><font size=4px>恐終為邊患。」興乃止；久之，竟以勃勃為安北將軍、五原公，配以三交五部鮮卑及雜虜二萬餘落，鎮朔方。</font><font size=4px color="#009090"><font size=4px>〔為勃勃病秦，興悔不用邕言張本。〕</font></font><font size=4px>

 　　魏主珪歸所虜秦將唐小方于秦。</font><font size=4px color="#009090"><font size=4px>〔將，即亮翻。〕</font></font><font size=4px>秦王興請歸賀狄干，仍送良馬千匹以贖狄伯支，珪許之。</font><font size=4px color="#009090"><font size=4px>〔秦留賀狄干見一百十二卷元興元年。狄伯支、唐小方被禽亦見是年。〕</font></font><font size=4px>

 　　勃勃聞秦復與魏通而怒，</font><font size=4px color="#009090"><font size=4px>〔復，扶又翻。〕</font></font><font size=4px>乃謀叛秦。</font><font size=4px color="#009090"><font size=4px>〔楚白公勝所以作亂於楚者，其事正如此，〕</font></font><font size=4px>柔然可汗社崙獻馬八千匹于秦，至大城，</font><font size=4px color="#009090"><font size=4px>〔大城縣前漢屬西河郡，後漢屬朔方郡，魏、晉省。崙，盧昆翻。〕</font></font><font size=4px>勃勃掠取之，悉集其眾三萬餘人偽畋於高平川，因襲殺沒弈干而并其眾。

 　　勃勃自謂夏后氏之苗裔，</font><font size=4px color="#009090"><font size=4px>〔史記及漢書皆云匈奴夏后氏苗裔淳維之後，勃勃，匈奴餘種，故云然。夏，戶雅翻；下同。〕</font></font><font size=4px>六月，自稱大夏天王，大單于，</font><font size=4px color="#009090"><font size=4px>〔晉書曰：勃勃，字屈孑，匈奴右賢王去卑之後，劉元海之族，劉武之曾孫，劉衛辰之子。劉武，即劉虎，晉書避唐國諱，改虎為武。單，音蟬。〕</font></font><font size=4px>大赦，改元龍升，置百官。以其兄右地代為丞相，封代公；俟提為大將軍，封魏公；叱于阿利為御史大夫，封梁公；弟阿利羅引為司隸校尉，若門為尚令，叱以鞬為左僕射，</font><font size=4px color="#009090"><font size=4px>〔鞬，居言翻。〕</font></font><font size=4px>乙斗為右僕射。

 　　賀狄干久在長安，常幽閉，因習讀經史，舉止如儒者。及還，魏主珪見其言語衣服皆類秦人，以為慕而效之，怒，并其弟歸殺之。

 　　秦王興以太子泓錄尚書事。

 　　秋，七月，戊戌朔，日有食之。

 　　汝南王遵之坐事死。遵之，亮之五世孫也。</font><font size=4px color="#009090"><font size=4px>〔汝南王亮死於楚王瑋之難。〕</font></font><font size=4px>

 　　初，中衛將軍馮跋及弟侍御郎素弗皆得罪於熙，熙欲殺之，跋亡</font><span class="h"><font size=4px>【章：甲十一行本「亡」上有「兄弟」二字；乙十一行本同；孔本同；張校同。】</font></font><font size=4px>命山澤。熙賦役繁數，民不堪命；</font><font size=4px color="#009090"><font size=4px>〔數，所角翻。〕</font></font><font size=4px>跋、素弗與其從弟萬</font><span class="h"><font size=4px>【張：「萬」作「万」。】</font></font><font size=4px>泥謀曰：「吾輩還首無路，</font><font size=4px color="#009090"><font size=4px>〔還首，自歸請罪也。首，式救翻。〕</font></font><font size=4px>不若因民之怨，共舉大事，可苡建公侯之業；事之不捷，死未晚也。」遂相與乘車，使婦人御，潛入龍城，匿於北部司馬孫護之家。及熙出送葬，跋等與左衛將軍張興及苻進餘黨作亂。跋素與慕容雲善，乃推雲為主。雲以疾辭，</font><font size=4px color="#009090"><font size=4px>〔雲稱疾見上年。〕</font></font><font size=4px>跋曰：「河間淫虐，人神共怒，此天亡之時也。公，高氏名家，何能為人養子，</font><font size=4px color="#009090"><font size=4px>〔為養子事見一百九卷隆安元年。〕</font></font><font size=4px>而棄難得之運乎﹖」扶之而出。跋弟乳陳等帥眾攻弘光門，</font><font size=4px color="#009090"><font size=4px>〔帥，讀曰率。〕</font></font><font size=4px>鼓噪而進，禁衛皆散走；遂入宮授甲，閉門拒守。中黃門趙洛生走告于熙，熙曰：「鼠盜何能為！朕當還誅之。」乃置后柩於南苑，</font><font size=4px color="#009090"><font size=4px>〔柩，巨救翻。〕</font></font><font size=4px>收髮貫甲，馳還赴難。</font><font size=4px color="#009090"><font size=4px>〔難，乃旦翻。〕</font></font><font size=4px>夜，至龍城，攻北門，不克，宿於門外。乙丑，雲即天王位，</font><font size=4px color="#009090"><font size=4px>〔雲，字子雨，祖父高和，句麗之支庶，慕容寶養以為子。〕</font></font><font size=4px>大赦，改元正始。

 　　熙退入龍騰苑，尚方兵褚頭踰城從熙，稱營兵同心效順，唯矣軍至。熙聞之，驚走而出，左右莫敢迫。熙從溝下潛遁，良久，左右怪其不還，相與尋之， 雖得衣冠，不知所適。中領軍慕容拔謂中常侍郭仲曰：「大事垂捷，而帝無故自驚，深可怪也。然城內企遲，</font><font size=4px color="#009090"><font size=4px>〔遲，直利翻，待也。〕</font></font><font size=4px>至必成功，不可稽留。吾當先 往趣城，</font><font size=4px color="#009090"><font size=4px>〔趣，七喻翻。〕</font></font><font size=4px>卿留待帝，得帝，速來；若帝未還，吾得如意安撫城中，徐迎未晚。」乃分將壯士二千餘人登北城。將士謂熙至，皆投仗請降。</font><font size=4px color="#009090"><font size=4px>〔將，即 亮翻。降，戶江翻。〕</font></font><font size=4px>既而熙久不至，拔兵無後繼，眾心疑懼，復下城赴苑，</font><font size=4px color="#009090"><font size=4px>〔復，扶又翻；下復貳、可復同。〕</font></font><font size=4px>遂皆潰去。拔為城中人所殺。丙寅，熙微服匿於林中，為人所執，送於雲、雲數而殺之，</font><font size=4px color="#009090"><font size=4px>〔年二十三。史言慕容熙淫虐，天奪其魄，身死國滅。載記曰：自垂至熙四世，凡二十四年而滅。數，所具翻。〕</font></font><font size=4px>并其諸子。雲復姓高氏。

 　　幽州刺史上庸公懿以令支降魏，</font><font size=4px color="#009090"><font size=4px>〔令，音鈴，又郎定翻。支，音祁。〕</font></font><font size=4px>魏以懿為平州牧、昌黎王。懿，評之孫也。</font><font size=4px color="#009090"><font size=4px>〔前燕之亡，慕容評之罪也。〕</font></font><font size=4px>

 　　魏主珪自濡源西如參合陂，</font><font size=4px color="#009090"><font size=4px>〔濡，乃官翻。〕</font></font><font size=4px>乃還平城。

 　　禿髮傉檀復貳於秦，</font><font size=4px color="#009090"><font size=4px>〔専，奴沃翻。復，扶又翻；下同。〕</font></font><font size=4px>遣使邀乞伏熾磐，熾磐斬其使送長安。</font><font size=4px color="#009090"><font size=4px>〔為秦襲傉檀張本。使，疏吏翻；下同。熾，昌志翻。〕</font></font><font size=4px>

 　　南燕主超母妻猶在秦，超遣御史中丞封愷使於秦以請之。秦王興曰：「昔苻氏之敗，太樂諸伎悉入于燕。</font><font size=4px color="#009090"><font size=4px>〔長安之陷，太樂諸伎入于西燕；西燕之亡，慕容垂收以歸于中山；中山之陷，相率奔鄴，由是南燕得之。伎，渠綺翻。〕</font></font><font size=4px>燕今稱藩，送伎或送吳口千人，所請乃可得也。」超與群臣議之，左僕射段暉曰：「陛下嗣守社稷，不宜以私親之故遂降尊號；且太樂先代遺音，不可與也，不如掠吳口與之。」尚書張華曰：「侵掠鄰國，兵連禍結，此既能往，彼亦能來，非國家之福也。陛下慈親在人掌握，豈可靳惜虛名，不為之降屈乎！</font><font size=4px color="#009090"><font size=4px>〔靳，居焮翻。為，于偽翻。〕</font></font><font size=4px>中書令韓範嘗與秦王俱為苻氏太子舍人，若使之往，必得如志。」超從之，乃使韓範聘于秦，稱藩奉表。

 　　慕容凝言於興曰：「燕王得其母妻，不可復臣，宜先使送伎。」興乃謂範曰：「朕歸燕王家屬必矣；然今天時尚熱，當俟秋涼。」八月，秦使員外散騎常侍韋宗聘於燕。超與群臣議見宗之禮，張華曰：「陛下前既奉表，今宜北面受詔。」封逞曰：「大燕七聖重光，</font><font size=4px color="#009090"><font size=4px>〔自廆、皝、雋、暐至垂、德、超凡七主。重，直龍翻。〕</font></font><font size=4px>柰何一旦為豎子屈節！」超曰：「吾為太后屈，願諸君勿復言！」</font><font size=4px color="#009090"><font size=4px>〔為，于偽翻。復，扶又翻。〕</font></font><font size=4px>遂北面受詔。

 　　毛脩之與漢嘉太守馮遷合兵擊楊承祖，斬之。脩之欲進討譙縱，益州刺史鮑陋不可。脩之上表言：「人之所以重生，實有生理可保。臣之情地，生塗已竭；</font><font size=4px color="#009090"><font size=4px>〔謂其父瑾、作璩舉家為蜀人所滅，脩之欲致死復讎，不復求生路也。〕</font></font><font size=4px>所以借命朝露者，</font><font size=4px color="#009090"><font size=4px>〔朝露易晞，言不久生也。〕</font></font><font size=4px>庶憑天威誅夷讎逆。今屢有可乘之機，而陋每違期不赴；臣雖鹈死寇庭，而救援理絕，將何以濟！」劉裕乃表襄城太守劉敬宣帥眾五千伐蜀，</font><font size=4px color="#009090"><font size=4px>〔晉氏南渡，置襄城郡於江南，仍領繁昌等縣。孝武罷襄城郡為繁昌縣，屬淮南僑郡，今太平州繁昌縣即其地。繁昌本漢潁川郡屬縣，因僑立而是縣之名遂移於江南。此襄城蓋敬宣以舊郡僑領太守也。帥，讀曰率。〕</font></font><font size=4px>以劉道規為征蜀都督。

 　　魏主珪如豺山宮。候官告：「司空庾岳，服飾鮮麗，行止風采，擬則人君。」</font><font size=4px color="#009090"><font size=4px>〔候官見上卷元興三年。〕</font></font><font size=4px>珪收岳，殺之。

 　　北燕王雲以馮跋為都督中外諸軍事、開府儀同三司、錄尚書事，馮萬泥為尚事令，馮素弗為昌黎尹，馮弘為征東大將，孫護為尚書左僕射，張興為輔國大將軍。弘，跋之弟也。

 　　九月，譙縱稱藩於秦。

 　　禿髮傉檀將五萬餘人伐沮渠蒙遜，</font><font size=4px color="#009090"><font size=4px>〔専，奴沃翻。將，即亮翻。沮，子余翻。〕</font></font><font size=4px>蒙遜與戰於均石，大破之。</font><font size=4px color="#009090"><font size=4px>〔均石在張掖之東，西陝之西，蓋西郡界。〕</font></font><font size=4px>蒙遜進攻西郡太守楊統於日勒，降之。</font><font size=4px color="#009090"><font size=4px>〔日勒縣，漢屬張掖郡，後分置西郡，治日勒。賢曰：日勒故城，在今甘州刪丹縣東南。〕</font></font><font size=4px>

 　　冬十月，秦河州刺史彭奚念叛，降於禿髮傉檀，秦以乞伏熾盤行河州刺史。</font><font size=4px color="#009090"><font size=4px>〔熾，昌志翻。〕</font></font><font size=4px>

 　　南燕主超使左僕射張華、給事中宗正元獻太樂伎一百二十人於秦，秦王興乃還超母妻，厚其資禮而遣之，超親帥六宮迎於馬耳關。</font><font size=4px color="#009090"><font size=4px>〔伎，渠綺翻。帥，讀曰率。據水經，濟南臺縣有馬耳山關，盧水出焉。魏收地形志，泰山郡臺縣有馬耳山。〕</font></font><font size=4px>

 　　夏王勃勃破鮮卑薛千等三部，</font><font size=4px color="#009090"><font size=4px>〔「薛千」，晉書載記作「薛千」，蜀本作「薛干」。〕</font></font><font size=4px>降其眾以萬數，</font><font size=4px color="#009090"><font size=4px>〔降，戶江翻。〕</font></font><font size=4px>進攻秦三城已北諸戍，斬秦將楊五、姚石生等。諸將皆曰：「陛下欲經營關中，宜先固根本，使人心有所憑係。高平山川險固，土田饒沃，可以定都。」勃勃曰：「卿知其一，未知其二。吾大業草創，士眾未多；姚興亦一時之雄，諸將用命，關中未可圖也。我今專固一城，彼必并力於我，眾非其敵，亡可立待。不如以驍騎風馳，</font><font size=4px color="#009090"><font size=4px>〔將，即亮翻。驍，堅堯翻。騎，奇寄翻。〕</font></font><font size=4px>出其不意，救前則擊後，救後則擊前，使彼疲於奔命，我則游食自若。不及十年，嶺北、河東盡為我有。待興既死，嗣子闇弱，徐取長安，在吾計中矣。」於是侵掠嶺北，嶺北諸城門不晝啟。興乃歎曰：「吾不用黃兒之言，以至於此！」</font><font size=4px color="#009090"><font size=4px>〔黃兒，興弟邕小字也。〕</font></font><font size=4px>

 　　勃勃求奼婚於禿髮傉檀，傉檀不許。十一月，勃勃帥騎二萬擊傉檀，至于支陽，</font><font size=4px color="#009090"><font size=4px>〔枝陽縣，漢屬金城郡，晉張寔分屬廣武郡。劉昫曰：唐蘭州廣武縣，漢枝陽縣。 杜佑曰：唐會州會寧縣，漢枝陽縣。〕</font></font><font size=4px>殺傷萬餘人，驅掠二萬七千餘口、牛馬羊數十萬而還。</font><font size=4px color="#009090"><font size=4px>〔還，從宣縣，又如字。〕</font></font><font size=4px>傉檀帥眾追之，</font><font size=4px color="#009090"><font size=4px>〔帥，讀曰率。〕</font></font><font size=4px>焦朗曰：「勃勃天姿雄健，御軍嚴整，未可輕也。不如從溫圍北渡，趣萬斛堆，</font><font size=4px color="#009090"><font size=4px>〔溫圍，水名。水經：河水北過武威媼圍縣東北。溫圍其即漢之媼圍縣歟﹖趣，七喻翻。〕</font></font><font size=4px>阻水結營，扼其咽喉，</font><font size=4px color="#009090"><font size=4px>〔咽，音熛。〕</font></font><font size=4px>百戰百勝之術也。」傉檀將賀連怒曰：「勃勃敗亡之餘，烏合之眾，柰何避之，示之以弱，宜急追之！」傉檀從之。勃勃於陽武下峽鑿凌埋車以塞路，</font><font size=4px color="#009090"><font size=4px>〔凌，力證翻，冰也，又閭承翻。鑿冰塞路，置兵死地，使人自為戰。塞，悉則翻。〕</font></font><font size=4px>勒兵逆擊傉檀，大破之，追奔八十餘里，殺傷萬計，名臣勇將死者什六七。</font><font size=4px color="#009090"><font size=4px>〔將，即亮翻。〕</font></font><font size=4px>傉檀與數騎奔南山，</font><font size=4px color="#009090"><font size=4px>〔漢書地理志：武威郡蒼松縣有南山、松陝。余謂此南山自羌中連延西平、金城之界，東出秦、雍，至于終南，皆此山也。傉檀所奔，枝陽之南山也。〕</font></font><font size=4px>幾為追騎所得。</font><font size=4px color="#009090"><font size=4px>〔幾，居希翻。騎，奇寄翻。〕</font></font><font size=4px>勃勃積尸而封之，號曰髑髏臺。</font><font size=4px color="#009090"><font size=4px>〔髑，徒谷翻。髏，音婁。〕</font></font><font size=4px>勃勃又敗秦將張佛生於青石原，</font><font size=4px color="#009090"><font size=4px>〔敗，補邁翻。後漢書西羌傳：安定有青石岸。安定，唐之涇州；涇州有青石嶺。〕</font></font><font size=4px>俘斬五千餘人。

 　　傉檀懼外寇之逼，徙三百里內民皆入姑臧；國人駭怨，屠各成七兒因之作亂，</font><font size=4px color="#009090"><font size=4px>〔屠，直於翻。〕</font></font><font size=4px>一夕聚眾至數千人。殿中都尉張猛大言於眾曰：「主上陽武之敗，蓋恃眾故也，責躬悔過，何損於明，而諸君遽從此小人為不義之事！殿中兵今至，禍在目前矣！」眾聞之，皆散；七兒奔晏然，追斬之。軍諮祭酒梁裒、輔國司馬邊憲等謀反，傉檀皆殺之。</font><font size=4px color="#009090"><font size=4px>〔自是之後，禿髮氏之勢日以衰矣。〕</font></font><font size=4px>

 　　魏主珪還平城。

 　　十二月，戊子，武岡文恭侯王謐薨。</font><font size=4px color="#009090"><font size=4px>〔諡法：既過能改曰恭。〕</font></font><font size=4px>

 　　是歲，西涼公暠以前表未報，</font><font size=4px color="#009090"><font size=4px>〔前奉表見上元年。暠，古老翻。〕</font></font><font size=4px>復遣沙門法泉間行奉表詣建康。</font><font size=4px color="#009090"><font size=4px>〔復，扶又翻。間，古莧翻。〕</font></font><font size=4px>

 　　四年（戊申、四○八）

 　　春，正月，甲辰，以琅邪王德文領司徒。

 　　劉毅等不欲劉裕之輔政，議以中領軍謝混為揚州刺史；</font><font size=4px color="#009090"><font size=4px>〔王謐薨，揚州刺史缺官，故議用其人。〕</font></font><font size=4px>或欲令裕於丹徒領揚州，以內事付孟昶。</font><font size=4px color="#009090"><font size=4px>〔昶，丑兩翻。〕</font></font><font size=4px>遣尚書右丞皮沈以二議諮裕，</font><font size=4px color="#009090"><font size=4px>〔皮，姓也。沈，持林翻。〕</font></font><font size=4px>沈先見裕記室錄事參軍穆之，具道朝議。</font><font size=4px color="#009090"><font size=4px>〔朝，直遙翻。〕</font></font><font size=4px>穆之偽起如廁，密疏白裕曰：「皮沈之言不可從。」裕既見沈，且令出外，呼穆之問之。穆之曰：「晉朝失政日久，</font><font size=4px color="#009090"><font size=4px>〔朝，直遙翻；下同。〕</font></font><font size=4px>天命已移。公興復皇祚，勳高位重，今日形勢，豈得居謙，遂為守蕃之將耶！</font><font size=4px color="#009090"><font size=4px>〔將，即亮翻。〕</font></font><font size=4px>劉、孟諸公，與公俱起布衣，共立大義以取富貴，事有先後，故一時相推，非為委體心服，宿定臣主之分也；</font><font size=4px color="#009090"><font size=4px>〔分，扶問翻。〕</font></font><font size=4px>力敵勢均，終相吞噬。</font><font size=4px color="#009090"><font size=4px>〔後果如穆之之言。〕</font></font><font size=4px>揚州根本所係，不可假人，前者以授王謐，事出權道；</font><font size=4px color="#009090"><font size=4px>〔見上卷元興三年。〕</font></font><font size=4px>今若復以他授，</font><font size=4px color="#009090"><font size=4px>〔復，扶又翻；下而復同。〕</font></font><font size=4px>便應受制於人。一失權柄，無由可得，將來之，危，難可熟念。今朝議如此，宜相酬答，必云在我，措辭又難，唯應云：『神州治本，宰輔崇要，</font><font size=4px color="#009090"><font size=4px>〔治，直吏翻。〕</font></font><font size=4px>此事既大，非可懸論，便蹔入朝，共盡同異。』公至京邑，彼必不敢越公更授餘人明矣。」裕從之。朝廷乃徵裕為侍中、車騎將軍、開府儀同三司、揚州刺史、錄尚書事，徐、兗二州刺史如故。</font><font size=4px color="#009090"><font size=4px>〔騎，奇寄翻。〕</font></font><font size=4px>裕表解兗州，以諸葛長民為青州刺史，鎮丹徒，劉道憐為并州刺史，戍石頭。

 　　庚申，武陵忠敬王遵薨。

 　　魏主珪如豺山宮，遂至寧川。</font><font size=4px color="#009090"><font size=4px>〔寧川即後漢上谷郡之寧縣也，前漢曰寧縣。地理志曰：于延水出代郡且如縣塞外，東至寧入沽。水經註曰：于延水逕罡城南，又東左與寧川水合，水出小寧縣西北，東南流注于延水，又東逕小寧縣故城南，地理志寧縣也。師古曰：且，子如翻。〕</font></font><font size=4px>

 　　南燕主超尊其母段氏為皇太后，妻呼延氏為皇后。超祀南郊，有獸如鼠赤，大如馬，來至壇側。須臾，大風晝晦，羽儀帷幄皆毀裂。</font><font size=4px color="#009090"><font size=4px>〔賈公彥曰：在旁曰帷，四合象宮室曰幄。〕</font></font><font size=4px>超懼，以問太史令成公綏，對曰：「陛下信用姦佞，誅戮賢良，賦斂繁多，事役殷重之所致也。」</font><font size=4px color="#009090"><font size=4px>〔斂，力贍翻。〕</font></font><font size=4px>超乃大赦，黜公孫五樓等，俄而復用之。</font><font size=4px color="#009090"><font size=4px>〔復，扶又翻。〕</font></font><font size=4px>

 　　北燕王雲立妻李氏為皇后，子彭城為太子。

 　　三月，庚申，葬燕王熙及苻后于徽平陵，諡熙曰昭文皇帝。

 　　高句麗遣使聘北燕，且敘宗族，</font><font size=4px color="#009090"><font size=4px>〔雲本高句麗支屬，詳見一百九卷隆安元年。使，疏吏翻。〕</font></font><font size=4px>北燕王雲遣侍御史李拔報之。

 　　夏，四月，尚書左僕射孔安國卒；甲午，以吏部尚書孟昶代之。</font><font size=4px color="#009090"><font size=4px>〔昶，丑兩翻。〕</font></font><font size=4px>

 　　北燕大赦。

 　　五月，北燕以尚書令馮萬泥為幽、冀二州牧，鎮肥如；中軍將軍馮乳陳為并州牧，鎮白狼；</font><font size=4px color="#009090"><font size=4px>〔前漢右北平郡有白狼縣。師古曰：有白狼山，故以名縣。後漢、晉省縣。魏收地形志曰：世祖太平真君八年置建德郡，治白狼城。其地屬唐營州柳城縣界。〕</font></font><font size=4px>撫軍大將軍馮素弗為司隸校尉，司隸校尉務銀提為尚書令。

 　　譙縱遣使稱藩於秦，</font><font size=4px color="#009090"><font size=4px>〔使，疏吏翻。〕</font></font><font size=4px>又與盧循潛通。縱上表請桓謙於秦，欲與之共擊劉裕。秦王興以問謙，謙曰：「臣之累世，著恩荊、楚，若得因巴、蜀之資，順流東下，士民必翕然響應。」與曰：「小水不容巨魚，若縱之才力自足辦事，亦不假君以為鱗翼。宜自求多福。」遂遣之。謙至成都，虛懷引士；縱疑之，置於龍格，使人守之。</font><font size=4px color="#009090"><font size=4px>〔龍格蓋即今成都府廣都縣龍爪灘之地。〕</font></font><font size=4px>謙泣謂諸弟曰：「姚主之言神矣！」

 　　秦主興以禿髮傉檀外內多難，</font><font size=4px color="#009090"><font size=4px>〔時傉檀軍諮祭酒梁裒、輔國司馬邊憲等謀反，傉檀悉誅之。晉書載記曰：傉檀外有陽武之敗，內有邊梁之亂。難，乃旦翻。〕</font></font><font size=4px>欲因而取之，使尚書郎韋宗往覘之。</font><font size=4px color="#009090"><font size=4px>〔覘，丑簾翻，又丑艷翻。〕</font></font><font size=4px>傉檀與宗論當世大略，縱橫無窮。</font><font size=4px color="#009090"><font size=4px>〔縱，子容翻。〕</font></font><font size=4px>宗退，歎曰：「奇才英器，不必華夏，</font><font size=4px color="#009090"><font size=4px>〔夏，戶雅翻。〕</font></font><font size=4px>明智敏識，不必讀；書，吾乃今知九州之外，五經之表，復自有人也。」</font><font size=4px color="#009090"><font size=4px>〔傉檀之才辨，內足以欺其父兄，外足以欺敵人之覘國者，而卒以敗亡者，輕用兵也。揆之於古，蓋智作瑤之流，而才識又不及焉。復，扶又翻。〕</font></font><font size=4px>歸，言於與曰：「涼州雖弊，傉檀權譎過人，未可圖也。」</font><font size=4px color="#009090"><font size=4px>〔譎，古穴翻。〕</font></font><font size=4px>興曰：「劉勃勃以烏合之眾猶能破之，況我舉天下之兵以加之乎！」宗曰：「不然。形移勢變，返覆萬端，</font><font size=4px color="#009090"><font size=4px>〔蜀本作「返復」，當從之。〕</font></font><font size=4px>陵人者易敗，</font><font size=4px color="#009090"><font size=4px>〔易，以豉翻。〕</font></font><font size=4px>弁懼者難攻。傉檀之所以敗於勃勃者，輕之也。今我以大軍臨之，彼必懼而求全。臣竊觀群臣才略，無傉檀之比者，雖以天威臨之，亦未敢保其必勝也。興不聽，使其子中軍將軍廣平公弼、後軍將軍斂成、鎮遠將軍乞伏乾歸帥步騎三萬襲傉檀，左僕射齊難帥騎二萬討勃勃。</font><font size=4px color="#009090"><font size=4px>〔帥，讀曰率；下同。〕</font></font><font size=4px>吏部尚書尹昭諫曰：「傉檀恃其險遠，故敢違慢；不若詔沮渠蒙遜及李暠討之，使自相困斃，不必煩中國之兵也。」亦不聽。

 　　興遺傉檀書曰：</font><font size=4px color="#009090"><font size=4px>〔遺，于季翻。〕</font></font><font size=4px>「今遣齊難討勃勃，恐其西逸，故令弼等於河西邀之。」傉檀以為然，遂不設備。弼濟自金城，</font><font size=4px color="#009090"><font size=4px>〔自金城濟河也。〕</font></font><font size=4px>姜紀言於弼曰：「今王師聲言討勃勃，傉檀猶豫，守備未嚴，願給輕騎五千，</font><font size=4px color="#009090"><font size=4px>〔騎，奇寄翻。〕</font></font><font size=4px>掩其城門，則山澤之民皆為吾有，孤城無援，可坐克也。」弼不從，進至漠口，</font><font size=4px color="#009090"><font size=4px>〔漠口在昌松郡界，謂之昌松漠口。魏收地形志，昌松郡有漠口縣。〕</font></font><font size=4px>昌松太守蘇霸閉城拒之。弼遣人諭之使降，霸曰：「汝棄信誓而伐與國，吾有死而已，何降之有！」</font><font size=4px color="#009090"><font size=4px>〔降，戶江翻。〕</font></font><font size=4px>弼進攻，斬之，長驅至姑臧。傉檀嬰城固守，出奇兵擊弼，破之，弼退據西苑。城中人王鍾等謀為內應，事泄，傉檀欲誅首謀者而赦其餘。前軍將軍伊力延侯曰：「今強寇在外，而姦人竊發於內，危孰甚焉，不悉阬之，何以懲！」傉檀從之，殺五千餘人。命郡縣悉散牛羊於野，斂成縱兵鈔掠；</font><font size=4px color="#009090"><font size=4px>〔鈔，楚交翻。〕</font></font><font size=4px>傉檀遣鎮北大將軍俱延、鎮軍將軍敬歸等擊之，秦兵大敗，斬首七千餘級。</font><font size=4px color="#009090"><font size=4px>〔傉檀散牛羊以餌敵，而斂成掠之，宜其敗也。〕</font></font><font size=4px>姚弼固壘不出，傉檀攻之，未克。

 　　秋，七月，興遣衛大將軍常山公顯帥騎二萬為諸軍後繼，至高平，聞弼敗，倍道赴之。顯遣善射者孟欽五人挑戰於涼風門，</font><font size=4px color="#009090"><font size=4px>〔挑，徒了翻。〕</font></font><font size=4px>弦未及發，傉檀材官將軍宋益等迎擊，斬之。顯乃委罪斂成，遣使謝傉檀，慰撫河外，引兵還。傉檀遣使者徐宿詣秦謝罪。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　夏王勃勃聞秦兵且至，退保河曲。</font><font size=4px color="#009090"><font size=4px>〔河曲在朔方東北；黃河千里一曲。〕</font></font><font size=4px>齊難以勃勃既遠，縱兵野掠；勃勃潛師襲之，俘斬七千餘人。難引兵退走，勃勃追至木城，禽之，虜其將士萬三千人。於是嶺北夷、夏附於勃勃者以萬數，</font><font size=4px color="#009090"><font size=4px>〔夏，戶雅翻。〕</font></font><font size=4px>勃勃皆置守宰以撫之。</font><font size=4px color="#009090"><font size=4px>〔姚弼之敗，禿髮未能為秦患也。齊難之敗，則赫連之患熾矣。〕</font></font><font size=4px>

 　　司馬叔璠自蕃城寇鄒山，</font><font size=4px color="#009090"><font size=4px>〔璠，孚袁翻。蕃，音皮，又音反，讀曰翻。〕</font></font><font size=4px>魯郡太守徐邕棄城走，車騎長史劉鍾擊卻之。

 　　北燕王雲封慕容歸為遼東公，使主燕祀。

 　　劉敬宣既入峽，</font><font size=4px color="#009090"><font size=4px>〔所謂三峽也。〕</font></font><font size=4px>遣巴東太守溫祚以二千人出外水，自帥益州刺史鮑陋、輔國將軍文處茂、龍驤將軍時延祖由墊江轉戰而前。</font><font size=4px color="#009090"><font size=4px>〔帥，讀曰率。處，昌呂翻。驤，思將翻。此由內水而進也。墊，音疊。〕</font></font><font size=4px>譙縱求救於秦，秦王興遣平西將軍姚賞、南梁州刺史王敏將兵二萬赴之。敬宣軍至黃虎，去成都五百里。</font><font size=4px color="#009090"><font size=4px>〔黃虎近涪城。〕</font></font><font size=4px>縱輔國將軍譙道福悉眾拒嶮，相持六十餘日，敬宣不得進；食盡，軍中疾疫，死者太半，乃引軍還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>敬宣坐免官，削封三分之一，荊州刺史劉道規以督統降號建威將軍。</font><font size=4px color="#009090"><font size=4px>〔春秋責帥之義也；道規時為征蜀都督。〕</font></font><font size=4px>九月，劉裕以敬宣失利請遜位，詔降為中軍將軍，開府如故。劉毅欲以重法繩敬宣，裕保護之；何無忌謂毅曰：「柰何以私憾傷至公！」</font><font size=4px color="#009090"><font size=4px>〔私憾見上元年。〕</font></font><font size=4px>毅乃止。

 　　乞伏熾磐以秦政浸衰，且畏秦之攻襲，</font><font size=4px color="#009090"><font size=4px>〔熾，昌志翻。〕</font></font><font size=4px>冬，十月，招結諸部二萬餘人築城于砲崀山而據之。</font><font size=4px color="#009090"><font size=4px>〔丁度曰：砲崀山在西羌。予據乞伏氏據苑川，其地西至枹罕，東極隴坻，北限赫連，南界吐谷渾。砲崀山當在苑川西南。宋朝西境盡秦、渭，砲崀山始在西羌中。砲，丘岡翻。崀，盧當翻。〕</font></font><font size=4px>

 　　十一月，禿髮傉檀復稱涼王，大赦，改元嘉平，置百官。立夫人折掘氏為王后，世子武臺為太子，錄尚書事。</font><font size=4px color="#009090"><font size=4px>〔武臺，本名虎臺，唐人作晉書，避唐祖諱，改「虎」為「武」，通鑑因之。〕</font></font><font size=4px>左長史趙鼂、右長史郭倖為尚書左、右僕射，</font><font size=4px color="#009090"><font size=4px>〔鼂，古朝字，音直遙翻。〕</font></font><font size=4px>昌松侯俱延為太尉。

 　　南燕汝水竭；</font><font size=4px color="#009090"><font size=4px>〔「汝」，當作「女」。〕</font></font><font size=4px>河凍皆合，而澠水不冰。</font><font size=4px color="#009090"><font size=4px>〔水經註：澠水出營城東，西北流入時水。營城即臨淄城。時水通有澠水之名，亦謂之時澠水。時水東北入淄水，淄水又東北合濁水，濁水東北流逕廣固城西，濁水亦或通之為澠水。昔趙攻廣固，望氣者以為澠水帶城非可攻拔，若塞五龍口，城必當陷，指是水也。澠，神陵翻。〕</font></font><font size=4px>南燕主超惡之，問於李宣，對曰：「澠水無冰，良由逼帶京城，近日月也。」</font><font size=4px color="#009090"><font size=4px>〔惡，烏路翻。近，其靳翻。〕</font></font><font size=4px>超大悅，賜朝服一具。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　十二月，乞伏熾磐攻彭奚念於枹罕，為奚念所敗而還。</font><font size=4px color="#009090"><font size=4px>〔枹，音膚。敗，補邁翻。還，從宣翻，又如字。〕</font></font><font size=4px>

 　　是歲，魏主珪殺高邑公莫題。初，拓跋窟咄之伐珪也，</font><font size=4px color="#009090"><font size=4px>〔見一百六卷孝武太元十一年。〕</font></font><font size=4px>題以珪年少，</font><font size=4px color="#009090"><font size=4px>〔少，詩照翻。〕</font></font><font size=4px>潛以箭遺窟咄曰：「三歲犢豈能勝重載邪！」</font><font size=4px color="#009090"><font size=4px>〔遺，于季翻。勝，音升。載，才再翻。〕</font></font><font size=4px>珪心銜之。至是，或告題居處倨傲、擬則人主者，珪使人以箭示題而謂之曰：「三歲犢果如何﹖」題父子對泣；詰朝，收斬之。</font><font size=4px color="#009090"><font size=4px>〔處，昌呂翻。詰，去吉翻。〕</font></font><font size=4px>
</font><!--/HTMLBUILERPART0--><font size=4px>