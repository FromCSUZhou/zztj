<font size=4px>

 　　後漢紀二</font><font size=4px color="#009090"><font size=4px>〔起強圉協洽（丁未）五月，盡著雍涒漢（戊甲）二月，不滿一年。〕</font></font><font size=4px>

 　　高祖睿文聖武昭肅孝皇帝中

 　　天福十二年（丁未、九四七）

 　　1五月，乙酉朔，永康王兀欲召延壽及張礪、和凝、李崧、馮道於所館飲酒。</font><font size=4px color="#009090"><font size=4px>〔所館者，兀欲所館之地。〕</font></font><font size=4px>兀欲妻素以兄事延壽，兀欲從容謂延壽曰：</font><font size=4px color="#009090"><font size=4px>〔從，千容翻。〕</font></font><font size=4px>「妹自上國來，</font><font size=4px color="#009090"><font size=4px>〔言其妻方自契丹中來。〕</font></font><font size=4px>寧欲見之乎﹖」延壽欣然與之俱入。良久，兀欲出，謂礪等曰：「燕王謀反，適已鎖之矣。」 又曰：「先帝在汴時，遺我一籌，</font><font size=4px color="#009090"><font size=4px>〔遺，唯季翻。〕</font></font><font size=4px>許我知南朝軍國。</font><font size=4px color="#009090"><font size=4px>〔朝，直遙翻。〕</font></font><font size=4px>近者臨崩，別無遺詔。而燕王擅自知南朝軍國，豈理邪！」下令：「延壽親 黨，皆釋不問。」間一日，兀欲至待賢館受蕃、漢官謁賀，笑謂張礪等曰：「燕王果於此禮上，</font><font size=4px color="#009090"><font size=4px>〔上，時掌翻。〕</font></font><font size=4px>吾以鐵騎圍之，諸公亦不免矣。」

 　　後數日，集蕃、漢之臣於府署，</font><font size=4px color="#009090"><font size=4px>〔恆州府署也。〕</font></font><font size=4px>宣契丹主遺制。</font><font size=4px color="#009090"><font size=4px>〔遺制，兀欲自為之也。〕</font></font><font size=4px>其略曰：「永康王，大聖皇帝之嫡孫，人皇王之長子，太后鍾愛群情允歸，可於中京即皇帝位。」</font><font size=4px color="#009090"><font size=4px>〔契丹主阿保機諡大聖皇帝，其長子東丹王突欲號人皇王。突欲奔唐，其子兀欲留本國不從，契丹主邪律德光封之為永康王。又，德光取中國，以恆州為中京。〕</font></font><font size=4px>於是始舉哀成服。既而易吉服見群臣，不復行喪，</font><font size=4px color="#009090"><font size=4px>〔復，扶又翻。〕</font></font><font size=4px>歌吹之聲不絕於內。

 　　2辛巳，</font><span class="h"><font size=4px>【嚴：「巳」改「卯」。】</font></font><font size=4px>以絳州防禦使王晏為建雄節度使。</font><font size=4px color="#009090"><font size=4px>〔王晏守絳州見上卷是年二月。〕</font></font><font size=4px>

 　　3帝集群臣庭議進取，</font><font size=4px color="#009090"><font size=4px>〔庭議者，議之於庭。〕</font></font><font size=4px>諸將咸請出師井陘，攻取鎮、魏，</font><font size=4px color="#009090"><font size=4px>〔鎮州時為恆 州，契丹諸酋聚焉。魏帥，杜重威。陘，音刑。〕</font></font><font size=4px>先定河北，則河南拱手自服。帝欲自石會趨上黨，</font><font size=4px color="#009090"><font size=4px>〔趨，七喻翻。〕</font></font><font size=4px>郭威曰：「虜主雖死，黨眾猶盛，各據堅城。 我出河北，兵少路迂，</font><font size=4px color="#009090"><font size=4px>〔少，詩沼翻；下同。迂，音于，又音紆，曲也，回遠也。〕</font></font><font size=4px>旁無應援，若群虜合勢，共擊我軍，進則遮前，退則邀後，糧餉路絕，此危道 也。上黨山路險枧，</font><font size=4px color="#009090"><font size=4px>〔枧，色入翻。〕</font></font><font size=4px>粟少民殘，無以供億，亦不可由。近者陜、晉二鎮，相繼款附，</font><font size=4px color="#009090"><font size=4px>〔陝、晉歸附事見上卷上年。陝，失冉翻。〕</font></font><font size=4px>引兵從之，萬無一失，不出兩旬，洛、汴定矣。」帝曰：「卿言是也。」蘇逢吉等曰：「史弘肇大軍已屯上黨，群虜繼遁，不若出天井，抵孟津為便。」司天奏：「太歲在午，不利南行。</font><font size=4px color="#009090"><font size=4px>〔陰陽家所謂逆太歲。〕</font></font><font size=4px>宜由晉、降抵陝。」</font><font size=4px color="#009090"><font size=4px>〔九域志：自晉州南至絳州一百二十五里，自絳州南至陝州二百五十里，自陝而東，則至洛矣。〕</font></font><font size=4px>帝從之。辛卯，詔以十二日發北京，</font><font size=4px color="#009090"><font size=4px>〔自後唐以來，以太原為北京。是月乙酉朔，十二日丙申。〕</font></font><font size=4px>告諭諸道。

 　　4甲申，</font><span class="h"><font size=4px>【章：十二行本「申」作「午」；乙十一行本同；孔本同】</font></font><font size=4px>以太原尹崇為北京留守，以趙州刺史李存緕為副留守，河東幕僚真定李驤為少尹，牙將太原蔚進為馬步指揮使以佐之。</font><font size=4px color="#009090"><font size=4px>〔李存緕等後遂為北漢佐命。緕，古回翻。蔚，紆勿翻，姓也。〕</font></font><font size=4px>存緕，唐莊宗之從弟也。</font><font size=4px color="#009090"><font size=4px>〔從，才用翻。〕</font></font><font size=4px>

 　　5是日，劉晞棄洛陽，奔大梁。</font><font size=4px color="#009090"><font size=4px>〔以人心歸漢，知不可守也。〕</font></font><font size=4px>

 　　6武安節度副使、天策府都尉、領鎮南節度使馬希廣，</font><font size=4px color="#009090"><font size=4px>〔鎮南軍洪州，時屬唐。〕</font></font><font size=4px>楚文昭王希範之母弟也，性謹順，希範愛之，使判內外諸司事。壬辰夜，希範卒，將佐議所立。都指揮使張少敵，</font><font size=4px color="#009090"><font size=4px>〔少，詩沼翻。〕</font></font><font size=4px>都押牙袁友恭，以武平節度使知永州事希萼，</font><font size=4px color="#009090"><font size=4px>〔楚置武平節度於朗州。朗、永之疑，註詳於後。〕</font></font><font size=4px>於希範諸弟為最長，請立之；</font><font size=4px color="#009090"><font size=4px>〔長，知兩翻；下同；下齒長、居長同。〕</font></font><font size=4px>長直都指揮使劉彥桊、</font><font size=4px color="#009090"><font size=4px>〔桊，他牢翻。〕</font></font><font size=4px>天策府學士李弘皋、鄧懿文、小門使楊滌</font><font size=4px color="#009090"><font size=4px>〔小門使，諸鎮皆置之，掌門戶之事；府有宴集，則執兵在門外。〕</font></font><font size=4px>皆欲立希廣。張少敵曰：「永州齒長而性剛，必不為都尉之下明矣。必立都尉，當思長策以制永州，使帖然不動則可；不然，社稷危矣。」</font><font size=4px color="#009090"><font size=4px>〔兄弟爭國，社稷必危。〕</font></font><font size=4px>彥桊等不從。天策府學士拓跋恆曰：「三十五郎雖判軍府之政，然三十郎居長，請遣使以禮讓之；不然，必起爭端。」</font><font size=4px color="#009090"><font size=4px>〔希廣第三十五，希萼第三十。藩府將吏，稱府主之子為郎君。〕</font></font><font size=4px>彥桊等皆曰：「今日軍政在手，天與不取，使他人得之，異日吾輩安所自容乎！」希廣懦弱，不能自決；乙未，彥桊等稱希範遺命，共立之。</font><font size=4px color="#009090"><font size=4px>〔史言劉彥桊等為身謀，以亂馬氏兄弟傳國長幼之序。考異曰：十國紀年：「五月，己丑，希範得疾，集國官告以傳位希廣。」湖湘故事：「希廣又不能強弱，猶豫之間，群輔明日眾口勸上，乃受，軍府排衙賀之，以其事奏聞朝廷，託以希範臨終之日遺言，以付希廣。」按希範存時，若已集國官傳位希廣，則沒後將佐誰敢更有異議！必彥桊等假託希範遺令也。今從湖湘故事。〕</font></font><font size=4px>張少敵退而歎曰：「禍其始此乎！」與拓拔恆皆稱疾不出。</font><font size=4px color="#009090"><font size=4px>〔為馬希萼攻殺希廣張本。〕</font></font><font size=4px>

 　　7丙申，帝發太原，自陰地關出晉、绛。

 　　丁酉，史弘肇奏克澤州。始，弘肇攻澤州，刺史翟令奇固守不下。</font><font size=4px color="#009090"><font size=4px>〔翟，萇伯翻。〕</font></font><font size=4px>帝以弘肇兵少，欲召還。</font><font size=4px color="#009090"><font size=4px>〔還，從宣翻。〕</font></font><font size=4px>蘇逢吉、楊邠曰：「今陝、晉、河陽皆已向化，崔廷勳、耿崇美朝夕遁去；</font><font size=4px color="#009090"><font size=4px>〔時契丹之兵大勢已北還，故知懷州之兵必不能久留。〕</font></font><font size=4px>苦召弘肇還，則河南人心動搖，虜勢復壯矣。」帝未決，使人諭指於弘肇；</font><font size=4px color="#009090"><font size=4px>〔句斷。〕</font></font><font size=4px></font><span class="h"><font size=4px>【章：乙十一行本重「弘肇」二字。】</font></font><font size=4px>曰：「兵已及此，勢如破竹，可進不可退。」與逢吉等議合，帝乃從之。</font><font size=4px color="#009090"><font size=4px>〔觀此，則知帝猶憚契丹，有未敢輕進之心。〕</font></font><font size=4px>弘肇遣部將李萬超說令奇，</font><font size=4px color="#009090"><font size=4px>〔說，式芮翻。〕</font></font><font size=4px>令奇乃降；</font><font size=4px color="#009090"><font size=4px>〔降，戶江翻。〕</font></font><font size=4px>弘肇以萬超權知澤州。

 　　8崔廷勳、耿崇美、奚王拽刺合兵逼河陽，張遇帥眾數千救之，戰於南阪，敗死。</font><font size=4px color="#009090"><font size=4px>〔太行南阪也。帥，讀曰率。〕</font></font><font size=4px>武行德出戰，亦敗，閉城自守。拽刺欲攻之，廷勳曰：「今北軍已去，</font><font size=4px color="#009090"><font size=4px>〔北軍，謂契丹聚於恆州之軍，崔廷勳等在南，故謂屯恆之軍為北。〕</font></font><font size=4px>得此城何用！且殺一夫猶可惜，況一城乎！」聞弘肇已得澤州，乃釋河陽，還保懷州。弘肇將至，廷勳等擁眾北遁，</font><font size=4px color="#009090"><font size=4px>〔澤州南至懷州一百二十里耳，漢兵又進而逼之，故遁。〕</font></font><font size=4px>過衛州，大掠而去。</font><font size=4px color="#009090"><font size=4px>〔九域志：懷州東北至衛州二百九十三里。〕</font></font><font size=4px>契丹在河南者相繼北去，弘肇引兵與武行德合。

 　　弘肇為人，沈毅寡言，御眾嚴整，將校小不從命，立撾殺之；</font><font size=4px color="#009090"><font size=4px>〔沈，持林翻。將，即亮翻。校，戶教翻。撾，側瓜翻。〕</font></font><font size=4px>士卒所過，犯民田及繫馬於樹者，皆斬之；軍中惕息，</font><font size=4px color="#009090"><font size=4px>〔惕，他歷翻。〕</font></font><font size=4px>莫敢犯命，故所向必克。帝自晉陽安行入洛及汴，兵不血刃，皆弘肇之力也。帝由是倚愛之。

 　　辛丑，帝至霍邑，</font><font size=4px color="#009090"><font size=4px>〔霍邑，漢彘縣，後漢改曰永安，隋改日霍邑，唐屬晉州。九域志：在州西北一百三十五里。〕</font></font><font size=4px>遣使諭河中節度使趙匡贊，仍以契丹囚其父</font><span class="h"><font size=4px>【章：十二行本「父」下有「延壽」二字；乙十一行本同；孔本同；張校同。】</font></font><font size=4px>告之。</font><font size=4px color="#009090"><font size=4px>〔所以絕趙匡贊北顧之心。〕</font></font><font size=4px>

 　　9滋德宮有宮人五十餘人，</font><font size=4px color="#009090"><font size=4px>〔五代會要：晉天福四年，改明德殿為滋德殿。薛史曰：以宮城南門同名故也。〕</font></font><font size=4px>蕭翰欲取之，宦者張環不與。翰破鎖奪宮人，執環，燒鐵灼之，腹爛而死。

 　　初，翰聞帝擁兵而南，欲北歸，恐中國無主，必大亂，己不得從容而去。</font><font size=4px color="#009090"><font size=4px>〔從，千容翻。從容，不急遽之貌。〕</font></font><font size=4px>時唐明宗子許王從益與王淑妃在洛陽，</font><font size=4px color="#009090"><font size=4px>〔王淑妃母子自晉入洛以後，常居洛陽。是年二月至大梁，尋還洛陽。〕</font></font><font size=4px>翰遣高謨翰迎之，矯稱契丹主命，以從益知南朝軍國事，召己赴恆州。</font><font size=4px color="#009090"><font size=4px>〔此矯契丹主兀欲之命也。兀欲時尚在恆州。恆，戶登翻。〕</font></font><font size=4px>淑妃、從益匿於徽陵下宮，</font><font size=4px color="#009090"><font size=4px>〔徽陵，唐明宗陵。梓宮所窆之所，謂之下宮。〕</font></font><font size=4px>不得已而出。至大梁，翰立以為帝，帥諸酋長拜之。</font><font size=4px color="#009090"><font size=4px>〔帥，讀曰率。酋，慈秋翻。長，知兩翻。〕</font></font><font size=4px>又以禮部尚書王松、御史中丞趙遠為宰相，前宣徽使甄城翟光鄴為樞密使，</font><font size=4px color="#009090"><font size=4px>〔甄，當作鄄，音吉掾翻。甄城，漢古縣也，自唐以來帶濮州。〕</font></font><font size=4px>左金吾大將軍王景崇為宣徽使，以北來指揮使劉祚權侍衛親軍都指揮使，充在京巡檢。</font><font size=4px color="#009090"><font size=4px>〔北來，謂先從契丹主自北而來者。〕</font></font><font size=4px>松，徽之子也。</font><font size=4px color="#009090"><font size=4px>〔王徽相唐僖宗。〕</font></font><font size=4px>

 　　百官謁見淑妃，</font><font size=4px color="#009090"><font size=4px>〔見，賢遍翻。〕</font></font><font size=4px>淑妃泣曰：「吾母子單弱如此，而為諸公所推，是禍吾家也。」翰留燕兵千人守諸門，為從益宿衛。</font><font size=4px color="#009090"><font size=4px>〔燕，於賢翻；下同。〕</font></font><font size=4px>壬寅，翰及劉晞辭行，</font><font size=4px color="#009090"><font size=4px>〔先是劉晞棄洛陽奔大梁。〕</font></font><font size=4px>從益餞於北郊。遣使召高行周於宋州，</font><font size=4px color="#009090"><font size=4px>〔高行周，唐明宗親將，時帥歸德，王淑妃欲以舊恩召之為衛。〕</font></font><font size=4px>武行德於河陽，</font><font size=4px color="#009090"><font size=4px>〔武行德，并人，必亦少在唐明宗麾下。〕</font></font><font size=4px>皆不至，淑妃懼，召大臣謀之曰：「吾母子為蕭翰所逼，分當滅亡。</font><font size=4px color="#009090"><font size=4px>〔分，扶問翻；下處分同。〕</font></font><font size=4px>諸公無罪，宜早迎新主，</font><font size=4px color="#009090"><font size=4px>〔以帝新舉大號，擁兵南來，將有中國，故謂之新主。〕</font></font><font size=4px>自求多福，勿以吾母子為意！」眾感其言，皆未忍叛去。或曰：「今集諸營，不減五千，與燕兵併力堅守一月，北救必至。」</font><font size=4px color="#009090"><font size=4px>〔北救，謂契丹之救也。〕</font></font><font size=4px>淑妃曰：「吾母子亡國之餘，</font><font size=4px color="#009090"><font size=4px>〔後唐既亡，惟王淑妃母子在耳，故自謂然。〕</font></font><font size=4px>安敢與人爭天下！不幸至此，死生惟人所裁。若新主見察，當知我無所負。今更為計畫，則禍及他人，闔城塗炭，終何益乎！」眾猶欲拒守，三司使文安劉審交曰：「余燕人，豈不為燕兵計！</font><font size=4px color="#009090"><font size=4px>〔文安，漢縣，唐屬莫州。以戰國七雄有國之大眾言，則唐之瀛、莫，皆燕之南界；以唐諸道節度言之，則瀛、莫，盧龍巡屬也。故劉審交家於文安，自謂燕人。〕</font></font><font size=4px>顧事有不可如何者。今城中大亂之餘， 公私窮竭，遺民無幾，</font><font size=4px color="#009090"><font size=4px>〔汴城經張彥澤剽掠，契丹又席卷而北，故云然。幾，居豈翻。〕</font></font><font size=4px>若復受圍一月，無13類矣。願諸公勿復言，一從太妃處分。」</font><font size=4px color="#009090"><font size=4px>〔復，扶又 翻。13，才笑翻。處，昌呂翻。〕</font></font><font size=4px>乃用趙遠、翟光鄴策，稱梁王，知軍國事。</font><font size=4px color="#009090"><font size=4px>〔從益本爵許王，以稱號於大梁，自稱梁王，是已建國更號矣。今既奉表迎漢，何為又更國號！是當時議者禍之也。〕</font></font><font size=4px>遣使奉表稱臣迎帝，請早赴京師，仍出居私第。

 　　10甲辰，帝至晉州。

 　　11契丹主兀欲以契丹主德光有子在國，己以兄子襲位，又無述律太后之命，</font><font size=4px color="#009090"><font size=4px>〔述律太后，兀欲祖母也。〕</font></font><font size=4px>擅自立，內不自安。

 　　初，契丹主阿保機卒於勃海，述律太后殺酋長及諸將凡數百人。</font><font size=4px color="#009090"><font size=4px>〔事見二百七十五卷唐明宗天成元年二月。〕</font></font><font size=4px>契丹主德光復卒於境外，</font><font size=4px color="#009090"><font size=4px>〔復，扶又翻。〕</font></font><font size=4px>酋長諸將懼死，乃謀奉契丹主兀欲勒兵北歸。

 　　契丹主以安國節度使麻荅為中京留守，</font><font size=4px color="#009090"><font size=4px>〔薛史曰：麻荅，耶律德光之從弟；其父曰薩刺，阿保機時，自蕃中奔唐莊宗，尋奔梁，獲之，磔於市。〕</font></font><font size=4px>以前武州刺史高奉明為安國節度使。晉文武官及士卒悉留於恆州，獨以翰林學士徐台符、李澣及後宮、宦者、教坊人自隨。</font><font size=4px color="#009090"><font size=4px>〔留文武官而以宮女、宦官、聲樂自隨，史言兀欲無遠略。〕</font></font><font size=4px>乙巳，發真定。</font><font size=4px color="#009090"><font size=4px>〔恆州建真定府。〕</font></font><font size=4px>

 　　12帝之即位也，絳州刺史李從朗與契丹將成霸卿等拒命，</font><font size=4px color="#009090"><font size=4px>〔成，姓也。何氏姓苑：本自周文王子成伯之後，周有成肅公。又，楚令尹子玉封於成，是為成得臣，其後亦以成為氏。〕</font></font><font size=4px>帝遣西南面招討使、護國節度使白文珂攻之，未下。</font><font size=4px color="#009090"><font size=4px>〔護國軍河中府；時未得河中，白文珂領節也。珂，丘何翻。〕</font></font><font size=4px>帝至城下，命諸軍四布而勿攻，以利害諭之。戊申，從朗舉城降。帝命親將分護諸門，士卒一人毋得人。</font><font size=4px color="#009090"><font size=4px>〔恐其入城剽掠。〕</font></font><font size=4px>以偏將薛瓊為防禦使。

 　　13辛亥，帝至陝州，趙暉自御帝馬而入。壬子，至石壕，</font><font size=4px color="#009090"><font size=4px>〔九域志：陝州陝縣有石壕鎮。〕</font></font><font size=4px>汴人有來迎者。</font><font size=4px color="#009090"><font size=4px>〔汴人越鄭、洛而來迎，可以見其苦契丹之虐政，徯漢氏之來蘇，惜乎卒無以副其望也！〕</font></font><font size=4px>

 　　14六月，甲寅朔，蕭翰至恆州，與麻荅以鐵騎圍張礪之第。礪方臥病，出見之，翰數之曰：「汝何故言於先帝，云胡人不可以為節度使﹖</font><font size=4px color="#009090"><font size=4px>〔張礪言，見二百八十五卷晉齊王開運三年。數，所具翻。〕</font></font><font size=4px>又，吾為宣武節度使，且國舅也；汝在中書乃帖我！又，先帝留我守汴州，</font><font size=4px color="#009090"><font size=4px>〔見上卷是年三月。〕</font></font><font size=4px>令我處宮中，</font><font size=4px color="#009090"><font size=4px>〔處，昌呂翻。〕</font></font><font size=4px>汝以為不可。又，譖我及解里於筅帝，云解里好掠人財，我好掠人子女。</font><font size=4px color="#009090"><font size=4px>〔好，呼到翻。〕</font></font><font size=4px>今我必殺汝！」命鎖之。礪抗聲曰：「此皆國家大體，吾實言之。欲殺即殺，奚以鎖為！」麻荅以大臣不可專殺，力救止之，翰乃釋之。是夕，礪憤恚而卒。</font><font size=4px color="#009090"><font size=4px>〔恚，於避翻。〕</font></font><font size=4px>

 　　崔廷勳見麻荅，趨走拜起，跪而獻酒，麻荅踞而受之。</font><font size=4px color="#009090"><font size=4px>〔史言張礪抗直而蕭翰不敢殺，崔廷勳過恭而麻荅不為禮。〕</font></font><font size=4px>

 　　15乙卯，帝至新安，</font><font size=4px color="#009090"><font size=4px>〔新安縣屬西京河南府。九域志：在京西七十里。〕</font></font><font size=4px>西京留司官悉來迎。

 　　16吳越忠獻王弘佐卒。</font><font size=4px color="#009090"><font size=4px>〔年二十。〕</font></font><font size=4px>遺令以丞相弘倧為鎮海、鎮東節度使兼侍中。</font><font size=4px color="#009090"><font size=4px>〔倧，徂冬翻。〕</font></font><font size=4px>

 　　17丙辰，帝至洛陽，入居宮中；汴州百官奉表來迎。詔諭以受契丹補署者皆勿自疑，聚其告牒而焚之。趙遠更名上交。</font><font size=4px color="#009090"><font size=4px>〔避帝名也。更，工衡翻。〕</font></font><font size=4px>

 　　命鄭州防禦使郭從義先入大梁清宮，密令殺李從益及王淑妃。淑妃且死，曰：「吾兒為契丹所立，何罪而死！何不留之，使每歲寒食，以一盂麥飯洒明宗陵乎！」</font><font size=4px color="#009090"><font size=4px>〔五代會要曰：人君奉先之道，無寒食野祭。近代莊宗每年寒食出祭，謂之破散，故襲而行之。歐陽修曰：寒食野祭而焚紙錢，中國幾何其不為夷狄矣！按唐開元敕：「寒食上墓，禮經無文。近世相傳，寖以成俗。宜許上墓同拜掃禮。」蓋唐許士庶之家行之，而人君無此禮也。〕</font></font><font size=4px>聞者泣下。</font><font size=4px color="#009090"><font size=4px>〔為漢祖者，待李從益以不死可也，殺之過矣。〕</font></font><font size=4px>

 　　18戊午，帝發洛陽。樞密院吏魏仁浦自契丹逃歸，見於鞏；</font><font size=4px color="#009090"><font size=4px>〔見，賢遍翻。九域志：鞏縣屬西京，在京東一百一十里。郭威問以兵數及故事，仁浦強記精敏，威由是親任之。仁浦，衛州人也。〕</font></font><font size=4px>

 　　19辛酉，汴州百官竇貞固等迎於滎陽。</font><font size=4px color="#009090"><font size=4px>〔滎陽縣屬鄭州，自鞏縣東至滎陽一百九十里。〕</font></font><font size=4px>甲子，帝至大梁，晉之藩鎮相繼來降。

 　　20丙寅，吳越王弘倧襲位。

 　　21戊辰，帝下詔大赦。凡契丹所除節度使，下至將吏，各安職任，不復變更。</font><font size=4px color="#009090"><font size=4px>〔復，扶又翻。〕</font></font><font size=4px>復以汴州為東京，</font><font size=4px color="#009090"><font size=4px>〔契丹廢東京為汴州，見上卷是年正月。〕</font></font><font size=4px>改國號曰漢，仍稱天福年，曰：「余未忍忘晉也。」復青、襄、汝三節度。</font><font size=4px color="#009090"><font size=4px>〔晉蓋以楊光遠反廢平盧軍、以安從進反廢川南東道也。汝州未嘗為節鎮，恐是安州，以李金全反廢安遠軍也。然契丹入汴之後，嘗以楊光遠子承信為平盧節度使，蓋漢自以繼晉而興，革契丹之政，不以為著令也。〕</font></font><font size=4px>壬申，以北京留守崇為河東節度使，同平章事。

 　　22契丹述律太后聞契丹主自立，大怒，發兵拒之。契丹主以偉王為前鋒，相遇於石橋。</font><font size=4px color="#009090"><font size=4px>〔胡嶠入遼錄曰：兀欲及述律戰于沙河石橋。蓋沙河之橋也。南則姚家洲，北則宣化館至西樓。〕</font></font><font size=4px>初，晉侍衛馬軍都指揮使李彥韜從晉主北遷，</font><font size=4px color="#009090"><font size=4px>〔見上卷本年正月。〕</font></font><font size=4px>隸述律太后麾下，太后以為排陳使。</font><font size=4px color="#009090"><font size=4px>〔陳，讀曰陣。〕</font></font><font size=4px>彥韜迎降於偉王，太后兵由是大敗。契丹主幽太后於阿保機墓。</font><font size=4px color="#009090"><font size=4px>〔胡嶠入遼錄曰：兀欲囚述律后於撲馬山，又行三日，始至西樓。歐史曰：契丹於阿保機墓置祖州。匈奴須知：祖州東至上京五十里；上京西樓也。今並錄之。若其地名之同異，道里之遠近，必親歷然後能審其是。〕</font></font><font size=4px>改元天祿，自稱天授皇帝，以高勳為樞密使。

 　　契丹主慕中華風俗，多用晉臣，而荒于酒色，輕慢諸酋長，由是國人不附，諸部數叛，</font><font size=4px color="#009090"><font size=4px>〔數，所角翻。〕</font></font><font size=4px>興兵誅討，故數年之間，不暇南寇。</font><font size=4px color="#009090"><font size=4px>〔史言中國經喪亂之後，由此得稍自安集。〕</font></font><font size=4px>

 　　23初，契丹主德光命奉國都指揮使南宮王繼弘、</font><font size=4px color="#009090"><font size=4px>〔南宮縣屬冀州。九域志：在州西南六十二里。〕</font></font><font size=4px>都虞候樊暉以所部兵戍相州，彰德節度使高唐英善待之。</font><font size=4px color="#009090"><font size=4px>〔高唐英，契丹所署也，見上卷是年四月。相，息亮翻。〕</font></font><font size=4px>戍兵無鎧仗，唐英以鎧仗給之，倚信如親戚。唐英聞帝南下，舉鎮請降；使者未返，繼弘、暉殺唐英。繼弘自稱留後，遣使告云唐英反覆，詔以繼弘為彰德留後。庚辰，以暉為磁州刺史。</font><font size=4px color="#009090"><font size=4px>〔磁，牆之翻。〕</font></font><font size=4px>

 　　安國節度使高奉明聞唐英死，心不自安，請於麻荅，署馬步都指揮使劉鐸為節度副使，知軍府事，身歸恆州。</font><font size=4px color="#009090"><font size=4px>〔邢、相既不能守，恆州安能孤立哉！為諸將逐麻荅張本。〕</font></font><font size=4px>

 　　24帝遣使告諭荊南。高從誨上表賀，且求郢州，帝不許；及加恩使至，拒而不受。</font><font size=4px color="#009090"><font size=4px>〔自唐以來，新君踐阼，則遣使加恩於諸鎮。使，疏吏翻。〕</font></font><font size=4px>

 　　25唐主聞契丹主德光卒，蕭翰棄大梁去，下詞曰：「乃眷中原，本朝故地。」</font><font size=4px color="#009090"><font size=4px>〔唐主自謂出於吳王恪，故云然。朝，直遙翻。〕</font></font><font size=4px>以左右衛聖統軍、忠武節度使李</font><span class="h"><font size=4px>【章：十二行本「李」上有「同平章事」四字；乙十一行本同；孔本同。】</font></font><font size=4px>金全為北面行營招討使，</font><font size=4px color="#009090"><font size=4px>〔李金全，晉將也，奔唐見二百八十二卷晉高祖天福五年。〕</font></font><font size=4px>議經略北方。聞帝已入大梁，遂不敢出兵。

 　　26秋，七月，甲午，以馬希廣為天策上將軍、武安節度使、江南諸道都統，兼中書令，封楚王。</font><font size=4px color="#009090"><font size=4px>〔因即位加恩，遂命馬希廣以其父兄官爵。〕</font></font><font size=4px>

 　　27或傳趙延壽已死。郭威言於帝曰：「趙匡贊，契丹所署，</font><font size=4px color="#009090"><font size=4px>〔見上卷本年正月。〕</font></font><font size=4px>今猶在河中，宜遣使弔祭，因起復移鎮。彼既家國無歸，</font><font size=4px color="#009090"><font size=4px>〔父死虜中，無可歸之家；契丹北去，無可歸之國。〕</font></font><font size=4px>必感恩承命。」從之。會鄴都留守、天雄節度使兼中書令杜重威、天平節度使兼侍中李守貞皆春表歸命。重威仍請移他鎮。歸德節度使兼中書令高行周入朝，丙甲，徙重威為歸德節度使，以行周代之；</font><font size=4px color="#009090"><font size=4px>〔杜重威尋不受代，遂命高行周攻之。〕</font></font><font size=4px>守貞為護國節度使，加兼中書令；</font><font size=4px color="#009090"><font size=4px>〔為李守貞據河中張本。〕</font></font><font size=4px>徙護國節度使趙匡贊為晉昌節度使。後二年，延壽始卒於契丹。</font><font size=4px color="#009090"><font size=4px>〔史明傳者之妄。〕</font></font><font size=4px>

 　　28吳越王弘倧以其弟台州刺史弘俶同參相府事。</font><font size=4px color="#009090"><font size=4px>〔俶，昌六翻。〕</font></font><font size=4px>

 　　29李達以其弟通知福州留後，</font><font size=4px color="#009090"><font size=4px>〔李仁達降唐，唐賜名弘義，編之屬籍。及其叛唐，為唐所攻，求救於吳越，而弘字犯吳越諱，改名為達。其弟先名弘通，亦止名通。〕</font></font><font size=4px>自詣錢唐見吳越王弘倧，弘倧承制加達兼侍中，更其名曰孺贇。</font><font size=4px color="#009090"><font size=4px>〔更，工衡翻。〕</font></font><font size=4px>既而孺贇悔懼，</font><font size=4px color="#009090"><font size=4px>〔悔其來，且懼死也。〕</font></font><font size=4px>以金筍二十株及雜寶賂內牙統軍使胡進思，求歸福州；進思為之請，弘倧從之。</font><font size=4px color="#009090"><font size=4px>〔為，于偽翻。為李孺贇叛誅、胡進思不自安張本。〕</font></font><font size=4px>

 　　30杜重威自以附契丹，負中國，</font><font size=4px color="#009090"><font size=4px>〔事見二百八十五卷晉齊王開運三年。〕</font></font><font size=4px>內常疑懼；及移鎮制下，復拒而不受，遣其子弘璲質於麻荅以求援。</font><font size=4px color="#009090"><font size=4px>〔璲，音遂。質，音致。〕</font></font><font size=4px>趙延壽有幽州親兵二千在恆州，</font><font size=4px color="#009090"><font size=4px>〔趙延壽為契丹主兀欲鎖之北去，其親兵留恆州。恆，戶登翻。〕</font></font><font size=4px>指揮使張璉將之，重威請以守魏；</font><font size=4px color="#009090"><font size=4px>〔為張璉助杜重威堅守張本。將，即亮翻。〕</font></font><font size=4px>麻荅遣其將楊袞將契丹千五百人及幽州兵赴之。閏月，庚午，詔削奪重威官爵，以高行周為招討使，鎮寧節度使慕容彥超副之，以討重威。</font><font size=4px color="#009090"><font size=4px>〔為慕容彥超挾勢陵轢高行周、將帥不和張本。〕</font></font><font size=4px>

 　　31辛未，楊邠、郭威、王章皆為正使。</font><font size=4px color="#009090"><font size=4px>〔帝即位於太原，以楊邠權樞密使，郭威權樞密副使，王章權三司使，今皆為正使。〕</font></font><font size=4px>時兵荒之餘，公私匱竭，北來兵與朝廷兵合，頓增數倍。</font><font size=4px color="#009090"><font size=4px>〔北來兵，謂從帝及史弘肇自太原來者。朝廷兵，謂晉朝舊兵。〕</font></font><font size=4px>章白帝罷不急之務，省無益之費以奉軍，用度克贍。

 　　32庚辰，制建宗廟。太祖高皇帝，世祖光武皇帝，皆百世不遷。又立四親廟，追尊諡號。</font><font size=4px color="#009090"><font size=4px>〔五代會要：追尊高祖湍明元皇帝，廟號文祖；曾祖昂恭僖皇帝，廟號德祖；祖僎昭獻皇帝，廟號翼祖；考琠章聖皇帝，廟號顯祖。〕</font></font><font size=4px>凡六廟。

 　　33麻荅貪猾殘忍，民間有珍貨、美婦女，必奪取之。又捕村民，誣以為盜，披面，抉目，斷腕，</font><font size=4px color="#009090"><font size=4px>〔抉，於決翻。斷，音短；下即斷同。腕，烏貫翻。〕</font></font><font size=4px>焚炙而殺之，欲以威眾。常以其具自隨，</font><font size=4px color="#009090"><font size=4px>〔具，謂披面、抉目、斷腕、焚炙之具。〕</font></font><font size=4px>左右</font><span class="h"><font size=4px>【章：十二行本「右」下有「前後」二字；乙十一行本同。】</font></font><font size=4px>懸人肝、膽、手、足，飲食起居於其間，語笑自若。出入或被黃衣，用乘輿，服御物，</font><font size=4px color="#009090"><font size=4px>〔被，皮義翻。乘，繩證翻。〕</font></font><font size=4px>曰：「茲事漢人以為不可，吾國無忌也。」又以宰相員不足，乃牒馮道判弘文館，李崧判史館，和凝判集賢，劉昫判中書，其僭妄如此。</font><font size=4px color="#009090"><font size=4px>〔宰相分判，須降制敕，而麻荅以牒行之，史言其僭妄。〕</font></font><font size=4px>然契丹或犯法，無所容貸，故市肆不擾。常恐漢人妄</font><span class="h"><font size=4px>【章：十二行本「妄」作「亡」；乙十一行本同；孔本同；張校同；退齋校同。】</font></font><font size=4px>去，謂門者曰：「漢有窺門者，即斷其首以來。」

 　　麻荅遣使督運於洺州，洺州防禦使薛懷讓聞帝入大梁，殺其使者，舉州降。帝遣郭從義將兵萬人會懷讓攻劉鐸於邢州，不克。</font><font size=4px color="#009090"><font size=4px>〔劉鐸為契丹守。九域志：洺州西北至邢州九十里。〕</font></font><font size=4px>鐸請兵於麻大掠於邢、洺之境。

 　　契丹所留兵不滿二千，</font><font size=4px color="#009090"><font size=4px>〔謂留恆州之兵也。〕</font></font><font size=4px>麻荅令所司給萬四千人食，收其餘以自入。麻荅常疑漢兵，且以為無用，稍稍廢省，又損其食以飼胡兵；</font><font size=4px color="#009090"><font size=4px>〔飼，祥吏翻。〕</font></font><font size=4px>眾心怨憤，聞帝入大梁，皆有南歸之志。前潁州防禦使何福進，控鶴指揮使太原李榮，潛結軍中壯士數十人謀攻契丹，然畏契丹尚強，猶豫未發。會楊袞、楊安等軍出，</font><font size=4px color="#009090"><font size=4px>〔楊袞赴魏州，楊安攻洺州。〕</font></font><font size=4px>契丹留恆州者纔八百人，福進等遂決計，約以擊佛寺鍾為號。</font><font size=4px color="#009090"><font size=4px>〔約漢兵聞佛寺擊鍾，則齊出攻契丹。然佛寺晨昏擊鍾，食時擊鍾，日日然也；此必以未發前預相戒約，以次日食時聞佛寺鍾聲而俱發耳。〕</font></font><font size=4px>

 　　辛巳，契丹主兀欲遣騎至恆州，召前威勝節度使兼中書令馮道、樞密使李崧、左僕射和凝等，會葬契丹主德光於木葉山。道等未行，食時，鍾聲發。漢兵奪契丹守門者兵擊契丹，殺十餘人，因突入府中。李榮先據甲庫，悉召漢兵及市人，以鎧仗授之，焚牙門，與契丹戰。榮召諸將并力，護聖左廂都指揮仗、恩州團練使白再榮</font><font size=4px color="#009090"><font size=4px>〔恩州時屬南漢境，白再榮遙領也。〕</font></font><font size=4px>狐疑，匿於別室，軍吏以佩刀決幕，引其臂，</font><font size=4px color="#009090"><font size=4px>〔白再榮以幕自蔽，軍吏決幕引出之。〕</font></font><font size=4px>再榮不得已而行。諸將繼至，煙火四起，鼓譟震地。麻荅等大驚，載寶貨家屬，走保北城。而漢兵無所統壹，貪狡者乘亂剽掠，懦者竄匿。</font><font size=4px color="#009090"><font size=4px>〔剽，匹妙翻。〕</font></font><font size=4px>八月， 壬午朔，契丹自北門入，</font><font size=4px color="#009090"><font size=4px>〔恆州牙城北門也。〕</font></font><font size=4px>勢復振，漢民死者二千餘人。前磁州刺史李榖恐事不濟，請馮道、李崧、和凝至戰所慰勉士卒，士卒見道等至，爭自 奮。</font><font size=4px color="#009090"><font size=4px>〔微李榖之謀，漢兵殆矣。〕</font></font><font size=4px>會日暮，有村民數千譟於城外，欲奪契丹寶貨、婦女，契丹懼而北遁，麻荅、劉晞、崔廷勳皆奔定州，</font><font size=4px color="#009090"><font size=4px>〔恆州東北至定州一百二十里。〕</font></font><font size=4px>與義武節度使邪律忠合。忠，即郎五也。</font><font size=4px color="#009090"><font size=4px>〔郎五初鎮澶州而兵亂，契丹又使鎮定州。〕</font></font><font size=4px>

 　　馮道等四出安撫兵民，眾推道為節度使。道曰：「我書生也，當奏事而已，宜擇諸將為留後。」時李榮功最多，</font><font size=4px color="#009090"><font size=4px>〔李榮先據甲庫，授兵與契丹戰，諸將皆繼其後，故論功最多。〕</font></font><font size=4px>而白再榮位在上，乃以再榮權知留後，具以狀聞，且請援兵，帝遣左飛龍使李彥從將兵赴之。</font><font size=4px color="#009090"><font size=4px>〔唐有飛龍使及小馬坊使；梁改小馬坊為天驥，後唐復舊；長興元年，改飛龍院為左飛龍院，小馬坊為右飛龍院；宋太平興國三年，改左、右天桊坊，雍熙二年，又改左、右騏驥院使。〕</font></font><font size=4px>

 　　白再榮貪昧，猜忌諸將。奉國軍</font><span class="h"><font size=4px>【章：十二行本「軍」作「廂」；乙十一行本同。】</font></font><font size=4px>主華池王饒</font><font size=4px color="#009090"><font size=4px>〔晉氏南渡以後，南北兵爭，各置軍主、隊主之官，隋、唐以下無是也。此書「奉國軍主」，通鑑蓋因舊史成文，猶言軍帥耳，非官名也。慶州華池縣，隋所置；宋熙寧中，省華池縣為寨鎮，屬合水縣，其地在慶州之東南。宋白曰：華池本漢歸德縣地，即洛源縣。隋仁壽二年，於今縣東北二里庫多汗故城又置華池縣，南有華池水，故名。〕</font></font><font size=4px>恐為再榮所併，詐稱足疾，據東門樓，嚴兵自衛。司天監趙延乂善於二人，往來諭釋，始得解。

 　　再榮以李崧、和凝久為相，家富，</font><font size=4px color="#009090"><font size=4px>〔晉高祖入洛，即以李崧為相；天福五年，和凝為相。〕</font></font><font size=4px>遣軍士圍其第求賞給，崧凝名以家財與之，又欲殺崧、凝以滅口。李榖往見再榮，責之曰：「國亡主辱，分輩握兵不救。今僅能逐一虜將，鎮民死者幾三千人，</font><font size=4px color="#009090"><font size=4px>〔虜將，謂麻荅。恆，舊鎮州也。〕</font></font><font size=4px>豈獨公之力邪！纔得脫死，遽欲殺宰相，新天子若詰公專殺之罪，</font><font size=4px color="#009090"><font size=4px>〔詰，去吉翻。〕</font></font><font size=4px>公何辭以對﹖」再榮懼而止。又欲率民財以給軍，榖力爭之，乃止。漢人嘗事麻荅者，再榮皆拘之以取其財，恆人以其貪虐，謂之「白麻荅」。</font><font size=4px color="#009090"><font size=4px>〔言其貪虐似麻荅，特姓白耳。然再榮以貪虐殖財，郭威入汴，竟以多財殞其身。天道好還，蓋昭昭矣。〕</font></font><font size=4px>

 　　楊袞至邢州，聞麻荅被逐，即日北還，楊安亦遁去；李殷以其眾來降。

 　　34庚寅，以薛懷讓為安國節度使。劉鐸聞麻荅遁去，舉邢州降；懷讓詐云巡檢，引兵向邢州，鐸開門納之，懷讓殺鐸，以克復聞。朝廷知而不問。

 　　35辛卯，復以恆州順國軍為鎮州成德軍。</font><font size=4px color="#009090"><font size=4px>〔改恆州及順國軍見二百八十卷晉高祖天福七年。〕</font></font><font size=4px>

 　　36乙未，以白再榮為成德留後。踰年，始以何福進為曹州防禦使，李榮為博州刺史。</font><font size=4px color="#009090"><font size=4px>〔踰年之後，乃知逐麻荅者二人之功，始賞之。此事與晉高祖天福二年馬萬、盧順密之事同。〕</font></font><font size=4px>

 　　37敕：「盜賊毋問贓多少皆抵死。」時四方盜賊多，朝廷患之，故重其法，仍分命使者逐捕。蘇逢吉自草詔，意云：「應賊盜，并四鄰同保，皆全族處斬。」</font><font size=4px color="#009090"><font size=4px>〔處，昌呂翻。〕</font></font><font size=4px>眾以為：「盜猶不可族，況鄰保乎！」逢吉固爭，不得已但省去「全族」字。</font><font size=4px color="#009090"><font size=4px>〔去，羌呂翻。〕</font></font><font size=4px>由是捕賊使者張令柔殺平陰十七村民。</font><font size=4px color="#009090"><font size=4px>〔劉昫曰：平陰，漢肥塚縣，隋為平陰縣，屬濟州，唐屬鄆州。九域志：平陰縣在鄆州東北一百二十里。項安世家說曰：古無村名，今之村，即古之鄙野也。凡地在國中、邑中，則名之為都。都，美也，言其人物衣制皆邪麗也。凡言美者曰都，曰「子都」、「都人士」、「車騎甚都」是也。郊外則名之為野，為鄙，言其樸拙無文也。曰鄙者，如列子所謂「鄭之鄙人」是也。故古語謂美好為都，粗陃為鄙，本此為義也。隋世已有村名。唐令，在田野者為村，置村正一人，則村之為義明矣。〕</font></font><font size=4px>

 　　逢吉為人，文深好殺。</font><font size=4px color="#009090"><font size=4px>〔好，呼到翻。〕</font></font><font size=4px>在河東幕府，</font><font size=4px color="#009090"><font size=4px>〔謂為河東節度判官時也。〕</font></font><font size=4px>帝嘗令靜獄以祈福，逢吉盡殺獄囚還報。</font><font size=4px color="#009090"><font size=4px>〔靜獄者，使之決遣繫囚，而蘇逢吉盡殺之以為靜。〕</font></font><font size=4px>及為相，朝廷草創，帝悉以軍旅之事委楊邠、郭威，百司庶務委逢吉及蘇禹珪。二相決事，皆出胸臆，不拘舊制；雖事無留滯，而用捨黜陟，惟其所欲。帝方倚信之，無敢言者。逢吉尤貪詐，公求貨財，無所顧避。繼母死，不為服；庶兄自外至，不白逢吉而見諸子，逢吉怒，密語郭威，以他事杖殺之。</font><font size=4px color="#009090"><font size=4px>〔語，牛倨翻。蘇逢吉之好殺，固天道所不容，況怙勢而殺其兄乎！〕</font></font><font size=4px>

 　　38楚王希廣庶弟天策左司馬希崇，性狡險，陰遺兄希萼書，</font><font size=4px color="#009090"><font size=4px>〔遺，唯季翻。〕</font></font><font size=4px>言劉彥桊違先王之命，</font><font size=4px color="#009090"><font size=4px>〔先王，謂楚王殷也。殷遺命見二百七十七卷唐明宗長興元年。〕</font></font><font size=4px>廢長立少，以激怒之。</font><font size=4px color="#009090"><font size=4px>〔希萼，兄也；希廣，弟也。捨兄立弟，故云然。長，知兩翻。少，詩詔翻。〕</font></font><font size=4px>

 　　希萼自永州來奔喪，</font><font size=4px color="#009090"><font size=4px>〔歐史曰：希萼自朗州來奔喪。通鑑於是年正月楚王希範之卒，將佐議所立，亦言希萼知永州事。但希萼為武平節度使，武平軍置於朗州。下文言希萼求還朗州，又希廣欲分澤、朗而治。則朗州為是，前此作永州誤也。〕</font></font><font size=4px>乙巳，至趺石。</font><font size=4px color="#009090"><font size=4px>〔趺，甫無翻。〕</font></font><font size=4px>彥桊白希廣遣侍從都指揮使周廷誨等將水軍逆之，</font><font size=4px color="#009090"><font size=4px>〔從才用翻。〕</font></font><font size=4px>命永州將士皆釋甲而入，館希萼於碧湘宮，</font><font size=4px color="#009090"><font size=4px>〔館，古玩翻。今潭州西北出有碧湘門，馬氏蓋立宮於是門之側。〕</font></font><font size=4px>成服於其次，不聽入與希廣相見，希萼求還朗州，</font><font size=4px color="#009090"><font size=4px>〔還，從宣翻，又如字。〕</font></font><font size=4px>周廷誨勸希廣殺之。希廣曰：「吾何忍殺兄，馬希廣其後唐閔帝之壽乎！〕寧分潭、朗而治之。」</font><font size=4px color="#009090"><font size=4px>〔治，直之翻。〕</font></font><font size=4px>乃厚贈希萼，遣還朗州。希崇常為希萼詗希廣，</font><font size=4px color="#009090"><font size=4px>〔為，于偽翻。詗，古永翻，又翾正翻。〕</font></font><font size=4px>語言動作，悉以告之，約為內應。</font><font size=4px color="#009090"><font size=4px>〔史言希萼之攻潭州，希崇啟之也。〕</font></font><font size=4px>

 　　39契丹之滅晉也，驅戰馬二萬歸其國。</font><font size=4px color="#009090"><font size=4px>〔事見上卷是年正月。〕</font></font><font size=4px>至是漢兵乏馬，詔市士民馬於河南諸道不經剽掠者。剽，匹妙翻。〕

 　　40制以錢弘倧為東南兵馬都元帥、鎮海，鎮東節度使兼中書令、吳越王。

 　　41高從誨聞杜重威叛，發水軍數千襲襄州，</font><font size=4px color="#009090"><font size=4px>〔以漢兵方北討魏州，未暇南救也。〕</font></font><font size=4px>山南東道節度使安審琦擊卻之。又寇郢州，刺史尹實大破之。</font><font size=4px color="#009090"><font size=4px>〔九域志：荊南府北至襄州四百四十里，東至郢州三百二十里。〕</font></font><font size=4px>乃絕漢，附于唐、蜀。</font><font size=4px color="#009090"><font size=4px>〔高從誨求郢州不許，見上六月。〕</font></font><font size=4px>

 　　初，荊南介居湖南、嶺南、福建之間，</font><font size=4px color="#009090"><font size=4px>〔此語專為三道入貢過荊南發。〕</font></font><font size=4px>地狹兵弱，自武信王季興時，諸道入貢過其境者，多掠奪其貨幣。</font><font size=4px color="#009090"><font size=4px>〔過，音戈。〕</font></font><font size=4px>及諸道移書詰讓，或加以兵，不得已復烕之，</font><font size=4px color="#009090"><font size=4px>〔詰，去吉翻。復，扶又翻。〕</font></font><font size=4px>曾不為愧。及從誨立，唐、晉、契丹、漢更據中原，</font><font size=4px color="#009090"><font size=4px>〔更，工衡翻。〕</font></font><font size=4px>南漢、閩、吳、蜀皆稱帝，從誨利其賜予，</font><font size=4px color="#009090"><font size=4px>〔予，讀曰與。〕</font></font><font size=4px>所向稱臣。諸國賤之，謂之「高無賴」。</font><font size=4px color="#009090"><font size=4px>〔俚俗語謂奪攘苟得無愧恥者為無賴。〕</font></font><font size=4px>

 　　42唐主以太傅兼中書令宋齊丘為鎮南節度使。

 　　43南漢主恐諸弟與其子爭國，殺齊王弘弼、貴弘道、定王弘益、辦王弘濟、同王弘簡、益王弘建、恩王弘偉、宜王弘照，盡殺其男，納其女充後宮。</font><font size=4px color="#009090"><font size=4px>〔劉晟殘同氣而瀆天倫，桀、紂之虐，不如是之甚也。〕</font></font><font size=4px>作離宮千餘間，飾以珠寶，設鑊湯、鐵牀、刳剔等刑，號「生地獄」。嘗醉，戲以瓜置樂工之頸試劍，遂斷其頭。</font><font size=4px color="#009090"><font size=4px>〔歐史，伶人謂之尚玉樓，即被斬之樂工也。斷，音短。〕</font></font><font size=4px>

 　　44初，帝與吏部尚書竇貞固俱事晉高祖，雅相知重，及即位，欲以為相，問蘇逢吉：「其次誰可相者﹖」逢吉與翰林學士李濤善，因薦之，曰：「昔濤乞斬張彥澤，</font><font size=4px color="#009090"><font size=4px>〔事見二百八十三卷晉高祖天福七年。〕</font></font><font size=4px>陛下在太原，嘗重之，此可相也。」

 　　會高行周、慕容彥超共討杜重威於鄴都，</font><font size=4px color="#009090"><font size=4px>〔遣二將討杜重威事始上閨七月。〕</font></font><font size=4px>彥超欲急攻城，行周欲緩之以待其弊。行周女為重威子婦，彥超揚言：「行周以女故，愛賊不攻。」由是二將不協。</font><font size=4px color="#009090"><font size=4px>〔慕容彥超既以帝同產之親而陵高行周，又誣行周以婚姻之故而緩賊，故不協。〕</font></font><font size=4px>帝恐生他變，欲自將擊重威，意未決。濤上疏請親征。帝大悅，以濤有宰相器。九月，申戌，加逢吉左僕射兼門下侍郎，蘇禹珪右僕射兼中書侍郎，貞固司空兼門下侍郎，濤戶部尚書兼中書侍郎，並同平章事。</font><font size=4px color="#009090"><font size=4px>〔竇貞固以司空拜相，而書於二僕射之次者，二蘇舊相，貞固則親相也。〕</font></font><font size=4px>

 　　戊寅，詔幸澶、魏勞軍，</font><font size=4px color="#009090"><font size=4px>〔澶，時連翻。勞，力到翻。〕</font></font><font size=4px>以皇子承訓為東京留守。

 　　45馮道、李崧、和凝自鎮州還，</font><font size=4px color="#009090"><font size=4px>〔白再榮等既逐契丹，馮道等乃得免而還。還，從宣翻，又如字。〕</font></font><font size=4px>己卯，以崧為太子太傅，凝為太子太保。

 　　47晉昌節度使趙匡贊</font><font size=4px color="#009090"><font size=4px>〔是年秋七月，趙匡贊自河中徙長安。〕</font></font><font size=4px>恐終不為朝廷所容，冬，十月，遣使降蜀，請自終南山路出兵應援。</font><font size=4px color="#009090"><font size=4px>〔終南山路，子午谷路也。〕</font></font><font size=4px>

 　　48戊戌，帝至鄴都城下，舍於高行周營。</font><font size=4px color="#009090"><font size=4px>〔人主親戎，不為御營而舍於元帥之營，有入韓信壁奪軍之意。高行周心迹無他，故不發。〕</font></font><font size=4px>行周言於帝曰：「城中食未盡，急攻，徒殺士卒，未易克也。</font><font size=4px color="#009090"><font size=4px>〔易，以豉翻。〕</font></font><font size=4px>不若緩之，彼食盡自潰。」帝然之。慕容彥超數因事陵轢行周，</font><font size=4px color="#009090"><font size=4px>〔數，所角翻。轢，郎擊翻。〕</font></font><font size=4px>行周泣訴於執政，掬糞壤實其口，</font><font size=4px color="#009090"><font size=4px>〔示受陵辱而不敢言也。〕</font></font><font size=4px>蘇逢吉、楊邠密以白帝。帝深知彥超之曲，猶命二臣和解之；又召彥超於帳中責之，</font><font size=4px color="#009090"><font size=4px>〔不明底彥超之罪，牽於愛也。〕</font></font><font size=4px>且使詣行周謝。

 　　杜重威聲言車駕至即降，帝遣給事中陳觀往諭指，重威復閉門拒之。</font><font size=4px color="#009090"><font size=4px>〔復，扶又翻；下同。〕</font></font><font size=4px>城中食浸竭，將士多出降者。慕容彥超固請攻城，帝從之。丙午，親督諸將攻城，自寅至辰，士卒傷者萬餘人，死者千餘人，不克而止。彥超乃不敢復言。</font><font size=4px color="#009090"><font size=4px>〔死傷者眾而城不克，則高行周持久以弊之之說為是，慕容彥超之語遂塞。〕</font></font><font size=4px>

 　　初，契丹留幽州兵千五百戍大梁，</font><font size=4px color="#009090"><font size=4px>〔即蕭翰所留也，見上五月。〕</font></font><font size=4px>帝入大梁，或告幽州兵將為變，帝盡殺之於繁臺之下。</font><font size=4px color="#009090"><font size=4px>〔繁臺在大梁。丁度曰：繁臺本師曠吹臺，梁孝王增築，曰繁臺。薛史曰：繁臺，即梁王吹臺，其後有繁氏居其側，里人乃以姓呼之。〕</font></font><font size=4px>及圍鄴都，張璉將幽州兵二千助重威拒守，</font><font size=4px color="#009090"><font size=4px>〔張璉入鄴都助重威事始上七月。〕</font></font><font size=4px>帝屢遣人招諭，許以不死；璉曰：「繁臺之卒，何罪而戮﹖今守此，以死為期耳。」由是城久不下。十一月，丙辰，內殿直韓訓獻攻城之具，帝曰：「城之所恃者，眾心耳。眾心苟離，城無所保，用此何為！」</font><font size=4px color="#009090"><font size=4px>〔始用高行周之言。〕</font></font><font size=4px>

 　　杜重威之叛，觀察判官金鄉王敏屢泣諫，不聽。</font><font size=4px color="#009090"><font size=4px>〔金鄉縣，唐初屬濟州，後屬兗州。九域志：屬濟州，在州東南九十里。〕</font></font><font size=4px>及食竭力盡，甲戌，遣敏奉表出降。乙亥，重威子弘璉來見；</font><font size=4px color="#009090"><font size=4px>〔見，賢遍翻；下同。〕</font></font><font size=4px>丙子，妻石氏來見，石氏，即晉之宋國長公主也。</font><font size=4px color="#009090"><font size=4px>〔長，知兩翻。〕</font></font><font size=4px>帝復遣入城。丁丑，重威開門出降，城中餒死者什七八，存者皆両瘠無人狀。</font><font size=4px color="#009090"><font size=4px>〔両，烏黃翻。瘠，秦昔翻。〕</font></font><font size=4px>張璉先邀朝廷信誓，詔許以歸鄉里，及出降，殺璉等將校數十人；縱其士卒北歸，將出境，大掠而去。</font><font size=4px color="#009090"><font size=4px>〔幽州兵將出魏州之境，去漢兵既遠，心無所憚，遂大掠，逞其忿而去。將，即亮翻。校，戶教翻。〕</font></font><font size=4px>

 　　郭威請殺重威牙將百餘人，并重威家貲籍之以賞戰士，從之。以重威為太傅兼中書令、楚國公。重威每出入，路人往往擲瓦礫詬之。</font><font size=4px color="#009090"><font size=4px>〔以其歷藩鎮則貪黷無厭，為將則賣國殄民也。為殺杜重威，市人噉其肉張本。詬，苦候翻，又許候翻。〕</font></font><font size=4px>

 　　臣光曰：漢高祖殺幽州無辜千五百人，非仁也；誘張璉而誅之，非信也；杜重威罪大而赦之，非刑也。仁以合眾，信以行令，刑以懲奸；失此三者，何以守國！其祚運之不延也，宜哉！

 　　49高行周以慕容彥超在澶州，固辭鄴都；</font><font size=4px color="#009090"><font size=4px>〔澶、魏相去百五十里。行周、彥超既交惡，接境而處，必不相安，故力辭。〕</font></font><font size=4px>己卯，以忠武節度使史弘肇領歸德節度使，兼侍衛馬步都指揮使，義成節度使劉信領忠武節度使兼侍衛馬步副都指揮使，徙彥超為天平節度使，並加同平章事。

 　　50吳越王弘倧大閱水軍，賞賜倍於舊；胡進思固諫，弘倧怒，投筆水中，曰：「吾之財與士卒共之，奚多少之限邪！」</font><font size=4px color="#009090"><font size=4px>〔為胡進思廢弘倧張本。〕</font></font><font size=4px>

 　　51十二月，丙戌，帝發鄴都。</font><font size=4px color="#009090"><font size=4px>〔發自鄴都而歸大梁。〕</font></font><font size=4px>

 　　52蜀主遣雄武都押牙吳崇惲，</font><font size=4px color="#009090"><font size=4px>〔雄武都押牙，秦州都押牙也。惲，於粉翻。〕</font></font><font size=4px>以樞密使王處回書招鳳翔節度使侯益。</font><font size=4px color="#009090"><font size=4px>〔處，昌呂翻。〕</font></font><font size=4px>庚寅，以山南西道節度使兼中書令張虔釗為北面行營招討安撫使，雄武節度使何重建副之，</font><font size=4px color="#009090"><font size=4px>〔張虔釗以潞王之亂，攻鳳翔而敗，降蜀。何重建以契丹入中國降蜀，故蜀主用之以經略岐雍。重，直龍翻。〕</font></font><font size=4px>直徽使韓保貞為都虞候，共將兵五萬，虔釗出散關，重建出隴州，以擊鳳翔；</font><font size=4px color="#009090"><font size=4px>〔既遣使招侯益，又隨之以兵臨脅之。〕</font></font><font size=4px>奉鑾肅衛都虞候李廷珪將兵二萬出子午谷。以援長安。</font><font size=4px color="#009090"><font size=4px>〔從趙匡贊之請也。〕</font></font><font size=4px>諸軍發成都，旌旗數十里。

 　　53辛卯，皇子開封尹承訓卒。承訓孝友忠厚，達於從政，人皆惜之。</font><font size=4px color="#009090"><font size=4px>〔史言承訓死而漢祚蹙。〕</font></font><font size=4px>

 　　54癸巳，帝至大梁。

 　　55威武節度使李孺贇與吳越戍將鮑脩讓不協，謀襲殺脩讓，復以福州降唐；脩讓覺之，引兵攻府第，</font><font size=4px color="#009090"><font size=4px>〔復，扶又翻。府第，福州府署也。〕</font></font><font size=4px>是日，殺孺贇，夷其族。</font><font size=4px color="#009090"><font size=4px>〔李仁達據福州事始見二百八十五卷晉齊王開運二年。史言狂狡反覆者終死於人手。〕</font></font><font size=4px>

 　　56乙未，追立皇子承訓為魏王。

 　　57侯益請降於蜀，使吳崇惲持兵籍、糧帳西還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>與趙匡贊同上表請出兵平定關中。

 　　58己酉，鮑脩讓傳李孺贇首至錢塘，吳越王弘倧以丞相山陰吳程知威武節度事。

 　　59吳越王弘倧，性剛嚴，憤忠獻王弘佐時容養諸將，政非己出，</font><font size=4px color="#009090"><font size=4px>〔按歐史：吳越王錢鏐以徐綰之亂，使子元瓘質於宣州，以胡進思，戴惲等自隨。元瓘嗣立，用進思為大將。元瓘卒而弘佐立，進思以舊將自待，甚見尊禮。及倧立，頗卑侮之，進思不能平。〕</font></font><font size=4px>及襲位，誅杭、越侮法吏三人。</font><font size=4px color="#009090"><font size=4px>〔「侮」，當作「舞」。〕</font></font><font size=4px>

 　　內牙統軍使胡進思恃迎立功，干預政事；弘倧惡之，</font><font size=4px color="#009090"><font size=4px>〔惡，烏路翻。〕</font></font><font size=4px>欲授以一州，</font><font size=4px color="#009090"><font size=4px>〔欲奪其兵權而遠之。〕</font></font><font size=4px>進思不可。進思有所謀議，弘倧數面折之。進思還家，設忠獻王位，被髮慟哭。</font><font size=4px color="#009090"><font size=4px>〔數，所角翻。折，之舌翻。被，皮義翻。〕</font></font><font size=4px>民有殺牛者，吏按之，引人所市肉近千斤。</font><font size=4px color="#009090"><font size=4px>〔近，其靳翻。〕</font></font><font size=4px>弘倧問進思：「牛大者肉幾何﹖」對曰：「不過三百斤。」弘倧曰：「然則吏妄也。」命按其罪。進思拜賀其明。弘倧曰：「公何能知其詳﹖」進思踧踖對曰：</font><font size=4px color="#009090"><font size=4px>〔踧，子六翻。踖，子昔翻。〕</font></font><font size=4px>「臣昔未從軍，亦嘗從事於此。」進思以弘倧為知其素業，故辱之，益恨怒。</font><font size=4px color="#009090"><font size=4px>〔此褚遂良所以戒唐太宗窮張玄素也。〕</font></font><font size=4px>進思建議遣李孺贇歸福州，</font><font size=4px color="#009090"><font size=4px>〔見上七月。〕</font></font><font size=4px>及孺贇叛，</font><font size=4px color="#009090"><font size=4px>〔謂復欲降唐也。〕</font></font><font size=4px>弘倧責之，進思愈不自安。

 　　弘倧與內牙指揮使何承訓謀逐進思，又謀於內都監使水丘昭券，</font><font size=4px color="#009090"><font size=4px>〔按薛史：吳越王鏐，母水丘氏，昭券蓋外戚也。〕</font></font><font size=4px>昭券以為進思黨盛難制，不如容之，弘倧猶豫未決。承訓恐事洩，反以謀告進思。</font><font size=4px color="#009090"><font size=4px>〔古人有言，「需者事之賊。」弘倧猶豫不決，故何承訓懼而生心。洩，息列翻。〕</font></font><font size=4px>

 　　庚戌晦，弘倧夜宴將吏，進思疑其圖己，與其黨謀戶亂，帥親兵百人</font><font size=4px color="#009090"><font size=4px>〔帥，讀曰率；下同。〕</font></font><font size=4px>戎服執兵入見於天策堂，曰：「老奴無罪，王何故圖之﹖」弘倧叱之不退，左右持兵者皆憤怒。弘倧猝愕不暇發言，</font><font size=4px color="#009090"><font size=4px>〔乘左右之憤怒而用之，以順討逆，何畏乎胡進思！是以人貴於有膽決。〕</font></font><font size=4px>趨入義和院。進思鎖其門，矯稱王命，告中外云：「猝得風疾，傳位於同參相府事弘俶。」進思因帥諸將迎弘俶于私第，且召丞相元德昭。德昭至，立於簾外不拜，曰：「俟見新君。」進思亟出褰簾，</font><font size=4px color="#009090"><font size=4px>〔褰，起虔翻。〕</font></font><font size=4px>德昭乃拜。

 　　進思稱弘倧之命，承制授弘俶鎮海、鎮東節度使兼侍中。弘俶曰：「能全吾兄，乃敢承命。不然，當避賢路。」進思許之。弘俶始視事。

 　　進思殺水丘昭券及進侍鹿光鉉。</font><font size=4px color="#009090"><font size=4px>〔進侍，吳越所置官在王左右者也。〕</font></font><font size=4px>光鉉，弘倧之舅也。進思之妻曰：「他人猶可殺；昭券，君子也，柰何害之！」</font><font size=4px color="#009090"><font size=4px>〔史言婦人智識有過於丈夫者。〕</font></font><font size=4px>

 　　60是歲，唐主以羽林大將軍王延政為安化節度使鄱陽王，鎮饒州。</font><font size=4px color="#009090"><font size=4px>〔唐蓋置安化軍於饒州。王延政降唐見二百八十四卷晉齊王開運二年，南唐之保大三年也。〕</font></font><font size=4px>

 　　乾祐元年（戊申、九四八）

 　　1春，正月，乙卯，大赦，改元。

 　　2帝以趙匡贊、侯益與蜀兵共為寇，患之。會回鶻入貢，訴稱為党項所阻，</font><font size=4px color="#009090"><font size=4px>〔自唐長興以來，西路党項部族劫掠使臣及外域進奉，唐雖遣兵討之，莫能遏止。党，底朗翻。〕</font></font><font size=4px>乞兵應接。詔左衛大將軍王景崇、將軍齊藏珍將禁軍數千赴之，因使之經略關西。</font><font size=4px color="#009090"><font size=4px>〔因應接回鶻使者之名以出師，實則經略關右。〕</font></font><font size=4px>

 　　晉昌節度判官李恕，久在趙延壽幕下，延壽使之佐匡贊。匡贊將入蜀，恕諫曰：「燕王入朝，</font><span class="h"><font size=4px>【章：十二行本「朝」作「胡」；乙十一行本同；孔本同。】</font></font><font size=4px>豈所願哉！</font><font size=4px color="#009090"><font size=4px>〔言趙延壽受囚鎖於契丹而入北。〕</font></font><font size=4px>今漢家新得天下，方務招懷，若謝罪歸朝，必保富貴。入蜀非全計也，『蹄涔不容尺鯉』，劉曜之言。涔，耡針翻。蹄涔，謂牛馬所踐之跡，因而渟水處也，非盈尺之鯉所可容身；以喻蜀小國，勢不能容趙匡贊。〕公必悔之。」匡贊乃遣恕奉表請入朝。景崇等未行而恕至，帝問恕：「匡贊何為附蜀﹖」對曰：「匡贊自以身受虜官，</font><font size=4px color="#009090"><font size=4px>〔謂先受契丹主耶律德光之命鎮河中府。〕</font></font><font size=4px>父在虜庭，</font><font size=4px color="#009090"><font size=4px>〔父，謂趙延壽。〕</font></font><font size=4px>恐陛下未之察，故附蜀求苟免耳。臣以為國家必應存撫，故遣臣來祈哀。」帝曰：「匡贊父子，本吾人也，不幸陷虜。今延壽方墜檻穽，</font><font size=4px color="#009090"><font size=4px>〔趙延壽為契丹所鎖，事見去年五月。〕</font></font><font size=4px>吾何忍更害匡贊乎！」即聽其入朝。侯益亦請赴二月四日聖壽節上壽。</font><font size=4px color="#009090"><font size=4px>〔五代會要：帝生於唐乾寧二年二月四日。〕</font></font><font size=4px>景崇等將行，帝召入臥內，敕之曰：「匡贊、益之心，皆未可知。汝至彼，彼已入朝，則勿問；若尚遷延顧望，當以便宜從事。」

 　　3己未，帝更名暠。</font><font size=4px color="#009090"><font size=4px>〔更，工衡翻。暠，古老翻。〕</font></font><font size=4px>

 　　4以前威勝節度使馮道為太師。

 　　5壬戌，吳越王弘俶遷故王弘倧於衣錦軍私第，</font><font size=4px color="#009090"><font size=4px>〔遷於臨安私第也。〕</font></font><font size=4px>遣匡武都頭薛溫將親兵衛之。潛戒之曰：「若有非常處分，皆非吾音，當以死拒之。」</font><font size=4px color="#009090"><font size=4px>〔處，昌呂翻。分，扶問翻。弘俶知胡進思必謀殺弘倧，故密約敕薛溫使知所備。為進思害弘倧而不克張本。〕</font></font><font size=4px>

 　　6帝自魏王承訓卒，悲痛過甚。甲子，始不豫。

 　　7趙匡贊不俟李恕返命，已離長安，丙子，入見。</font><font size=4px color="#009090"><font size=4px>〔離，力智翻。見，賢遍翻。〕</font></font><font size=4px>

 　　王景崇等至長安，聞蜀兵已入秦川，</font><font size=4px color="#009090"><font size=4px>〔自大散關以北達于岐、雍，夾渭川南北岸，沃野千里，謂之秦川。〕</font></font><font size=4px>以兵少，發本道及趙匡贊牙兵千餘人同拒之。</font><font size=4px color="#009090"><font size=4px>〔本道，謂晉昌一道。〕</font></font><font size=4px>景崇恐匡贊牙兵亡逸，欲文其面，微露風旨；軍校趙思綰，首請自文其面以帥下，</font><font size=4px color="#009090"><font size=4px>〔文其面以軍號，則亡逸無所至。校，戶教翻。帥，讀曰率。〕</font></font><font size=4px>景崇悅。齊藏珍竊言曰：「思綰凶暴難制，不如殺之。」景崇不聽。思綰，魏州人也。</font><font size=4px color="#009090"><font size=4px>〔為趙思綰據長安反張本。〕</font></font><font size=4px>

 　　蜀李廷珪將至長安，聞趙匡贊已入朝，欲引歸，王景崇邀之，敗廷珪於子午谷。</font><font size=4px color="#009090"><font size=4px>〔敗，補邁翻；下追敗同。〕</font></font><font size=4px>張虔釗至寶雞，諸將議不協，按兵未進；侯益聞廷珪西還，因閉壁拒蜀兵，虔釗勢孤，引兵夜遁。景崇帥鳳翔、隴、邠、涇、鄜、坊之兵追敗蜀兵於散關，俘將卒四百人。</font><font size=4px color="#009090"><font size=4px>〔李廷珪、張虔釗二軍，皆蜀主去年十二月所遣。帥，讀曰率。鄜，音夫。敗，補邁翻。〕</font></font><font size=4px>

 　　8丁丑，帝大漸。楊邠忌侍衛馬軍都指揮使、忠武節度使劉信，立遣之鎮。</font><font size=4px color="#009090"><font size=4px>〔劉信以從弟之親典侍衛，故楊邠忌之，遣就鎮許州。〕</font></font><font size=4px>信不得奉辭，雨泣而去。</font><font size=4px color="#009090"><font size=4px>〔涕泣如雨，謂之雨泣。〕</font></font><font size=4px>

 　　帝召蘇逢吉、楊邠、史弘肇、郭威入受顧命，曰：「余氣息微，不能多言。承祐幼弱，後事託在卿輩。」又曰：「善防重威。」</font><font size=4px color="#009090"><font size=4px>〔諭以誅杜重威也。〕</font></font><font size=4px>是日，殂于萬歲殿，</font><font size=4px color="#009090"><font size=4px>〔年五十四。薛史：梁受禪，以大梁萬歲堂為萬歲殿。〕</font></font><font size=4px>逢吉等祕不發喪。

 　　庚辰，下詔，稱：「重威公子，因朕小疾，謗議搖眾，并其子弘璋、弘璉、弘璨皆斬之。晉公主及內外親族，一切不問。」</font><font size=4px color="#009090"><font size=4px>〔晉公主，石氏，杜重威之妻。〕</font></font><font size=4px>磔重威尸於市，</font><font size=4px color="#009090"><font size=4px>〔磔，陟格翻。〕</font></font><font size=4px>市人爭啖其肉，</font><font size=4px color="#009090"><font size=4px>〔啖，徒濫翻。怨杜重威賣國，引虜入汴，而都人被其毒也。〕</font></font><font size=4px>吏不能禁，斯須而盡。

 　　二月，辛巳朔，立皇子左衛大將軍、大內都點檢承祐為周王，同平章事。有頃，發喪，宣遺制，令周王即皇帝位。時年十八。

 　　9蜀韓保貞、龐福誠引兵自隴州還，</font><font size=4px color="#009090"><font size=4px>〔韓保貞亦蜀主去年十二月所遣。還，從宣翻，又如字。〕</font></font><font size=4px>要何重建俱西。是日，保貞等至秦州，分兵守諸門及衢路，重建遂入于蜀。</font><font size=4px color="#009090"><font size=4px>〔要，一遙翻。天福十二年，何重建附蜀，至是蜀兵劫與俱西。〕</font></font><font size=4px>

 　　10丁亥，尊皇后曰皇太后。

 　　11朝廷知成德留後白再榮非將帥才，庚寅，以前建雄留後劉在明代之。

 　　12癸巳，大赦。</font><font size=4px color="#009090"><font size=4px>〔即为十三日而肆赦。〕</font></font><font size=4px>

 　　13吳越內牙指揮使何承訓復請誅胡進思及其黨。</font><font size=4px color="#009090"><font size=4px>〔復，扶又翻。〕</font></font><font size=4px>吳越王弘俶惡其反覆，且懼召禍，乙未，執承訓，斬之。</font><font size=4px color="#009090"><font size=4px>〔惡，烏路翻。何承訓泄弘倧之謀以陷君於幽廢，而又請弘俶誅胡進思，誰敢復與之謀乎！〕</font></font><font size=4px>

 　　進思屢請殺廢王弘倧以絕後患，弘俶不許。進思詐以王命密令薛溫害之，溫曰：「僕受命之日，不聞此言，不敢妄發。」進思乃夜遣其黨方安二人踰垣而入，弘倧闔戶拒之，大呼求救；</font><font size=4px color="#009090"><font size=4px>〔呼，火故翻。〕</font></font><font size=4px>溫聞之，率眾而入，斃安等于庭中。入告弘俶，</font><font size=4px color="#009090"><font size=4px>〔自臨安入錢唐告其事。〕</font></font><font size=4px>弘俶大驚，曰：「全吾兄，汝之力也。」

 　　弘俶畏忌進思，曲意下之。</font><font size=4px color="#009090"><font size=4px>〔下，戶嫁翻。〕</font></font><font size=4px>進思亦內憂懼，未幾，疽發背卒。</font><font size=4px color="#009090"><font size=4px>〔幾，居豈翻。〕</font></font><font size=4px>弘倧由是獲全。

 　　14詔以王景崇兼鳳翔巡檢使。景崇引兵至鳳翔，侯益尚未行，景崇以禁兵分守諸門。或勸景崇殺益，景崇以受先朝密旨，</font><font size=4px color="#009090"><font size=4px>〔密旨，謂高祖臥內便宜從事之命也，見上。朝，直遙翻；下同。〕</font></font><font size=4px>嗣主未之知，或疑於專殺，猶豫未決。益聞之，不告景崇而去，景崇悔，自詬。</font><font size=4px color="#009090"><font size=4px>〔詬，古候翻，又許候翻。〕</font></font><font size=4px>戊戌，益入朝，隱帝問：「何故召蜀軍﹖」對曰：「臣欲誘致而殺之。」帝哂之。</font><font size=4px color="#009090"><font size=4px>〔誘，音酉。哂，矢忍翻。笑不壞顏為哂。〕</font></font><font size=4px>

 　　15蜀張虔釗自恨無功，癸卯，至興州，凓忿而卒。</font><font size=4px color="#009090"><font size=4px>〔自散關還至興州也。張虔釗蓋不知可否，不度利鈍，而急於求功之人，觀其攻王都於定州，攻潞王於鳳翔，皆急於求勝而敗可知已。恚，於避翻。〕</font></font><font size=4px>

 　　16侍衛馬步都指揮使、同平章事史弘肇遭母喪，不數日，復出朝參。</font><font size=4px color="#009090"><font size=4px>〔復，扶又翻。居喪而經營起復，已得罪於名教；未起復而自出朝參，雖史弘肇武人無識，亦可見朝章之紊。朝，直遙翻。〕</font></font><font size=4px>
</font><!--/HTMLBUILERPART0--><font size=4px>