<font size=4px>　　汉纪九　起重光赤奋若，尽强圉协洽，凡七年。

 　　世宗孝武皇帝上之上</font><font size=4px color="#009090"><font size=4px>〔荀悦曰：讳"彻"之字曰"通"。景帝中子也。应劭曰：礼諡法：威强睿德曰武。〕</font></font><font size=4px>

 　　建元元年（辛丑、前一四○）</font><font size=4px color="#009090"><font size=4px>〔自古帝王未有年号，始起于此。贡父曰：封禅书云："其后三年，有司言：『元宜以天瑞命，不宜以一二数推。』"所谓"其后三年"者，盖尽元狩六年至元鼎三年也。然元鼎四年方得宝鼎，又无缘先三年称之。以此而言，自元鼎以前之年，皆有司所追命；其实年号之起在元鼎，故元封改元则始有诏书也。〕</font></font><font size=4px>

 　　冬，十月，诏举贤良方正直言极谏之士，上亲策问以古今治道，对者百余人。广川董仲舒对曰："道者，所繇适于治之路也，</font><font size=4px color="#009090"><font size=4px>〔师古曰：繇，从也。适，往也。治，直吏翻。繇，古由字。〕</font></font><font size=4px>仁、义、礼、乐，皆其具也。故圣王已没，而子孙长久，安宁数百岁，此皆礼乐教化之功也。夫人君莫不欲安存，而政乱国危者甚众；所任者非其人而所繇者非其道，是以政日以仆灭也。夫周道衰于幽、厉，非道亡也，幽、厉不繇也。至于宣王，思昔先王之德，兴滞补敝，明文、武之功业，周道粲然复兴，</font><font size=4px color="#009090"><font size=4px>〔复，扶又翻。〕</font></font><font size=4px>此夙夜不懈行善之所致也。

 　　孔子曰：『人能弘道，非道弘人。』</font><font size=4px color="#009090"><font size=4px>〔师古曰：论语载孔子之言也。言明智之人则能行道；内无其质，非道所化。〕</font></font><font size=4px>故治乱废兴在于己，非天降命，不可得反；其所操持誖谬，失其统也。</font><font size=4px color="#009090"><font size=4px>〔操，千高翻；下同。〕</font></font><font size=4px>为人君者，正心以正朝廷，正朝廷以正百官，正百官以正万民，正万民以正四方。四方正，远近莫敢不壹于正，而亡有邪气奸其间者，</font><font size=4px color="#009090"><font size=4px>〔奸，音干，犯也。〕</font></font><font size=4px>是以阴阳调而风雨时，群生和而万民殖，诸福之物，可致之祥，莫不毕至，而王道终矣！

 　　孔子曰：『凤鸟不至，河不出图，吾已矣夫！』</font><font size=4px color="#009090"><font size=4px>〔论语载孔子之言。〕</font></font><font size=4px>自悲可致此物，而身卑贱不得致也。</font><font size=4px color="#009090"><font size=4px>〔师古曰：凤鸟、河图，皆王者之瑞；仲尼自叹有德无位，故不至也。〕</font></font><font size=4px>今陛下贵为天下，富有四海，居得致之位，操可致之势，又有能致之资；行高而恩厚，知明而意美，爱民而好士，可谓谊主矣。</font><font size=4px color="#009090"><font size=4px>〔行，下孟翻。知，读曰智。好，呼到翻。〕</font></font><font size=4px>然而天地未应而美祥莫至者，何也？凡以教化不立而万民不正也。夫万民之从利也，如水之走下，</font><font size=4px color="#009090"><font size=4px>〔走，音奏。〕</font></font><font size=4px>不以教化堤防之，不能止也。古之王者明于此，故南面而治天下，</font><font size=4px color="#009090"><font size=4px>〔治，直之翻。〕</font></font><font size=4px>莫不以教化为大务。立太学以教于国，设庠序以化于邑，</font><font size=4px color="#009090"><font size=4px>〔学记曰：古之教者，家有塾，党有庠，遂有序，国有学也。〕</font></font><font size=4px>渐民以仁，摩民以谊，</font><font size=4px color="#009090"><font size=4px>〔渐，音沾，谓浸润之也。摩，谓砥厉之也。〕</font></font><font size=4px>节民以礼，故其刑罚甚轻而禁不犯者，教化行而习俗美也。圣王之继乱世也，扫除其迹而悉去之，</font><font size=4px color="#009090"><font size=4px>〔去，羌吕翻。〕</font></font><font size=4px>复修教化而崇起之；</font><font size=4px color="#009090"><font size=4px>〔复，扶又翻。〕</font></font><font size=4px>教化已明，习俗已成，子孙循之，</font><font size=4px color="#009090"><font size=4px>〔师古曰：循，顺也；顺而行之。〕</font></font><font size=4px>行五六百岁尚未败也。秦灭先圣之道，为苟且之治，故立十四年而亡，</font><font size=4px color="#009090"><font size=4px>〔自始皇初并天下数之，至亡十四年。〕</font></font><font size=4px>其遗毒余烈至今未灭，使习俗薄恶，人民嚚顽，抵冒殊捍，熟烂如此之甚者也。</font><font size=4px color="#009090"><font size=4px>〔文颖曰：捍，突也。师古曰：口不道忠信之言为嚚，心不则德义之经为顽。抵，触也。冒，犯也。殊，绝也。捍，拒也。嚚，鱼巾翻。冒，如字，又莫克翻。〕</font></font><font size=4px>窃譬之：琴瑟不调，甚者必解而更张之，乃可鼓也；为政而不行，甚者必变而更化之，乃可理也。故汉得天下以来，常欲治而至今不可善治者，失之于当更化而不更化也。</font><font size=4px color="#009090"><font size=4px>〔更，工衡翻。〕</font></font><font size=4px>

 　　臣闻圣王之治天下也，</font><font size=4px color="#009090"><font size=4px>〔自此以下，系第二策。〕</font></font><font size=4px>少则习之学，长则材诸位，</font><font size=4px color="#009090"><font size=4px>〔谓授之位以试其材。少，诗沼翻。长，知两翻。〕</font></font><font size=4px>爵禄以养其德，刑罚以威其恶，故民晓于礼谊而耻犯其上。武王行大谊，平残贼，周公作礼乐以文之；至于成、康之隆，囹圄空虚四十余年：</font><font size=4px color="#009090"><font size=4px>〔尔雅</font><font size=4px color="#009090"><font size=4px>〔刘熙〕</font></font><font size=4px>释名：囹，领也；圄，御也；领录囚徒禁御也。礼记正义：崇精问曰："狱，周曰圜土，殷曰羑里，夏曰均台；囹圄，何代之狱？"焦氏答曰："月令，秦书，则狱名也，汉曰若卢，魏曰司空是也。"〕</font></font><font size=4px>此亦教化之渐而仁谊之流，非独伤肌肤之效也。</font><font size=4px color="#009090"><font size=4px>〔渐，子廉翻。〕</font></font><font size=4px>至秦则不然。师申、商之法，</font><font size=4px color="#009090"><font size=4px>〔申不害、商鞅也。〕</font></font><font size=4px>行韩非之说，憎帝王之道，以贪狼为俗，</font><font size=4px color="#009090"><font size=4px>〔师古曰：狼性皆贪，故谓贪者为贪狼也。〕</font></font><font size=4px>诛名而不察实，</font><font size=4px color="#009090"><font size=4px>〔师古曰：诛，责也。〕</font></font><font size=4px>为善者不必免而犯恶者未必刑也。是以百官皆饰虚辞而不顾实，外有事君之礼，内有背上之心，造伪饰诈，趋利无耻；</font><font size=4px color="#009090"><font size=4px>〔背，蒲妹翻。趋，七喻翻。〕</font></font><font size=4px>是以刑者甚众，死者相望，而奸不息，俗化使然也。今陛下并有天下，莫不率服，而功不加于百姓者，殆王心未加焉。曾子曰：『尊其所闻，则高明矣；行其所知，则光大矣。高明光大，不在于他，在乎加之意而已。』</font><font size=4px color="#009090"><font size=4px>〔师古曰：曾子之书也。曾子，曾参。〕</font></font><font size=4px>愿陛下因用所闻，设诚于内而致行之，则三王何异哉！

 　　夫不素养士而欲求贤，譬犹不琢玉而求文采也。故养士之大者，莫大呼太学；太学者，贤士之所关也，</font><font size=4px color="#009090"><font size=4px>〔师古曰：关，由也。〕</font></font><font size=4px>教化之本原也。今以一郡、一国之众对，亡应书者，</font><font size=4px color="#009090"><font size=4px>〔师古曰：书，谓举贤良文学之诏书。亡，古无字通；下同。〕</font></font><font size=4px>是王道往往而绝也。臣愿陛下兴太学，置明师，以养天下之士，数考问以尽其材，</font><font size=4px color="#009090"><font size=4px>〔数，所角翻。〕</font></font><font size=4px>则英俊宜可得矣。今之郡守、县令、民之师帅，所使承流而宣化也；故师帅不贤，则主德不宣，恩泽不流。</font><font size=4px color="#009090"><font size=4px>〔帅，所类翻。〕</font></font><font size=4px>今吏既亡教训于下，或不承用主上之法，暴虐百姓，与奸为市，</font><font size=4px color="#009090"><font size=4px>〔师古曰：言小吏有为奸欺者，守令不举，乃反与交易求利也。〕</font></font><font size=4px>贫穷孤弱，冤苦失职，甚不称陛下之意；是以阴阳错缪，氛气充塞，</font><font size=4px color="#009090"><font size=4px>〔称，尺证翻。塞，悉则翻。〕</font></font><font size=4px>群生寡遂，黎民未济，皆长吏不明使至于此也！

 　　夫长吏多出于郎中、中郎、吏二千石子弟，选郎吏又以富訾，未必贤也。</font><font size=4px color="#009090"><font size=4px>〔长，知两翻。訾，读曰赀。〕</font></font><font size=4px>且古所谓功者，以任官称职为差，非谓积日累久也；故小材虽累日，不离于小官，贤材虽未久，不害为辅佐，</font><font size=4px color="#009090"><font size=4px>〔师古曰：害，犹妨也。离，力智翻。〕</font></font><font size=4px>是以有司竭力尽知，务治其业而以赴功。</font><font size=4px color="#009090"><font size=4px>〔知，读曰智。治，直之翻。〕</font></font><font size=4px>今则不然。累日以取贵，积久以致官，是以廉耻贸乱，贤不肖浑肴，未得其真。</font><font size=4px color="#009090"><font size=4px>〔贸，音茂。浑，户本翻。〕</font></font><font size=4px>臣愚以为使诸列侯、郡守、二千石各择其吏民之贤者，岁贡各二人以给宿卫，且以观大臣之能；所贡贤者，有赏，所贡不肖者，有罚。夫如是，诸吏二千石皆尽心于求贤，天下之士可得而官使也。</font><font size=4px color="#009090"><font size=4px>〔授之以官而任使之。〕</font></font><font size=4px>徧得天下之贤人，则三王之盛易为</font><font size=4px color="#009090"><font size=4px>〔易，以豉翻。〕</font></font><font size=4px>而尧、舜之名可及也。毋以日月为功，实试贤能为上，量材而授官，录德而定位，</font><font size=4px color="#009090"><font size=4px>〔量，音良。师古曰：录，谓存视也。〕</font></font><font size=4px>则廉耻殊路，贤不肖异处矣！

 　　臣闻众少成多，积小致巨，</font><font size=4px color="#009090"><font size=4px>〔自此以下，系第三策。师古曰：巨，大也。〕</font></font><font size=4px>故圣人莫不以暗致明，</font><font size=4px color="#009090"><font size=4px>〔暗，古暗字。〕</font></font><font size=4px>以微致显；是以尧发于诸侯，舜兴呼深山，</font><font size=4px color="#009090"><font size=4px>〔师古曰：尧，谓从唐侯升天子之位。孟康曰：舜耘于历山。〕</font></font><font size=4px>非一日而显也，盖有渐以致之矣。言出于己，不可塞也；行发于身，不可掩也；言行，治之大者，君子之所以动天地也。</font><font size=4px color="#009090"><font size=4px>〔塞，悉则翻。行，下孟翻。〕</font></font><font size=4px>故尽小者大，慎微者着；</font><font size=4px color="#009090"><font size=4px>〔师古曰：能尽众小，则致高大；能谨于微，则其善着明也。〕</font></font><font size=4px>积善在身，犹长日加益而人不知也；</font><font size=4px color="#009090"><font size=4px>〔师古曰：长，言身形之修短，自幼及壮也。〕</font></font><font size=4px>积恶在身，犹火销膏而人不见也；此唐、虞之所以得令名而桀、纣之可为悼惧者也。

 　　夫乐而不乱，复而不厌者，谓之道。</font><font size=4px color="#009090"><font size=4px>〔乐，音洛。师古曰：复，谓反覆行之也，音扶目翻。〕</font></font><font size=4px>道者，万世亡敝；敝者，道之失也。</font><font size=4px color="#009090"><font size=4px>〔师古曰：言有敝非道，由失道故有敝。亡，古无字通；下同。〕</font></font><font size=4px>先王之道，必有偏而不起之处，故政有眊而不行，</font><font size=4px color="#009090"><font size=4px>〔眊，莫报翻，不明也。〕</font></font><font size=4px>举其偏者以补其敝而已矣。三王之道，所祖不同，非其相反，将以捄溢扶衰，所遭之变然也。</font><font size=4px color="#009090"><font size=4px>〔捄，与救同。〕</font></font><font size=4px>故孔子曰：『无为而治者其舜乎！』改正朔，易服色，以顺天命而已；其余尽循尧道，何更为哉！</font><font size=4px color="#009090"><font size=4px>〔更，工衡翻。〕</font></font><font size=4px>故王者有改制之名，亡变道之实。然夏尚忠，殷尚敬，周尚文者，所继之捄当用此也。</font><font size=4px color="#009090"><font size=4px>〔师古曰：继，谓所受先代之次也。捄，谓救其敝也。〕</font></font><font size=4px>孔子曰：『殷因于夏礼，所损益可知也；周因于殷礼，所损益可知也；其或继周者，虽百世可知也。』</font><font size=4px color="#009090"><font size=4px>〔师古曰：论语载孔子之言。谓忠敬与文因循为教，立政垂则，不远此也。〕</font></font><font size=4px>此言百王之用，以此三者矣。夏因于虞，而独不言所损益者，其道一而所上同也。道之大原出于天，天不变，道亦不变；是以禹继舜，舜继尧，三圣相受而守一道，亡捄敝之政也，</font><font size=4px color="#009090"><font size=4px>〔师古曰：言政和平，不须救弊也。〕</font></font><font size=4px>故不言其所损益也。繇是观之，继治世者其道同，继乱世者其道变。

 　　今汉继大乱之后，若宜少损周之文致，</font><font size=4px color="#009090"><font size=4px>〔师古曰：致，至极也。贡父曰：致，当属下句。少，诗沼翻。〕</font></font><font size=4px>用夏之忠者。夫古之天下，亦今之天下，共是天下，以古准今，壹何不相逮之远也！安所缪盭而陵夷若是？</font><font size=4px color="#009090"><font size=4px>〔盭，古戾字。师古曰：安，焉也。〕</font></font><font size=4px>意者有所失于古之道与，有所诡于天之理与？</font><font size=4px color="#009090"><font size=4px>〔诡，违也，异也。与，与欤同。〕</font></font><font size=4px>

 　　夫天亦有所分予：予之齿者去其角，傅其翼者两其足，</font><font size=4px color="#009090"><font size=4px>〔师古曰：谓牛无上齿则有角，其余无角者则有上齿。傅，着也；言鸟不四足。分，扶问翻。予，读曰与。去，羌吕翻。傅，读曰附。〕</font></font><font size=4px>是所受大者不得取小也。古之所予禄者，不食于力，不动于末，</font><font size=4px color="#009090"><font size=4px>〔师古曰：末，谓工商之业。〕</font></font><font size=4px>是亦受大者不得取小，与天同意者也。夫已受大，又取小，天不能足，而况人呼！此民之所以嚣嚣苦不足也。</font><font size=4px color="#009090"><font size=4px>〔嚣，音敖；嚣嚣，众怨秋声也。〕</font></font><font size=4px>身宠而载高位，</font><font size=4px color="#009090"><font size=4px>〔载，乘也。〕</font></font><font size=4px>家温而食厚禄，因乘富贵之资力以与民争利于下，民安能如之哉！民日削月脧，</font><font size=4px color="#009090"><font size=4px>〔孟康曰：脧，音揎，谓转踧也。苏林曰：脧，音镌石；俗语谓朒为脧缩。师古曰：孟说是也。揎，音宣。踧，音子六翻。〕</font></font><font size=4px>寖以大穷。富者奢侈羡溢，</font><font size=4px color="#009090"><font size=4px>〔羡，饶也，读与衍同，读与衍同，音弋战翻。〕</font></font><font size=4px>贫者穷急愁苦；民不乐生，安能避罪！此刑罚之所以蕃</font><font size=4px color="#009090"><font size=4px>〔乐，音洛。师古曰：蕃，多也，音扶元翻。〕</font></font><font size=4px>而奸邪不可胜者也。天子大夫者，下民之所视效，远方之所四面而内望也；近者视而放之，</font><font size=4px color="#009090"><font size=4px>〔师古曰：放，依也，音甫往翻。〕</font></font><font size=4px>远者望而效之，岂可以居贤人之位而为庶人行哉！</font><font size=4px color="#009090"><font size=4px>〔行，下孟翻；下同。〕</font></font><font size=4px>夫皇皇求财利，常恐乏匮者，庶人之意也；皇皇求仁义，常恐不能化民者，大夫之意也。</font><font size=4px color="#009090"><font size=4px>〔皇皇，急速也。〕</font></font><font size=4px>易曰：『负且乘，致寇至。』</font><font size=4px color="#009090"><font size=4px>〔此易解卦六三之辞也。〕</font></font><font size=4px>乘车者，君子之位也；负担者，小人之事也；此言居君子之位而为庶人之行者，患祸必至也。若居君子之位，当君子之行，则舍公仪休之相鲁，无可为者矣。</font><font size=4px color="#009090"><font size=4px>〔公仪休相鲁，之其家，见织帛，怒而出。其妻食于舍而茹葵，愠而拔其葵。曰："吾已食禄，而夺园夫、红女利乎！"舍，读曰舍。言为君子者当如公仪休；若废而不遵，则无可为者矣。〕</font></font><font size=4px>

 　　春秋大一统者，天地之常经，古今之通谊也。</font><font size=4px color="#009090"><font size=4px>〔师古曰：一统者，万物之统皆归于一也。春秋公羊传："隐公元年，春王正月。何言乎王正月？大一统也。"此言诸侯皆系统天子，不得自专也。〕</font></font><font size=4px>今师异道，人异论，百家殊方，指意不同，是以上无以持一统，法制数变，下不知所守。</font><font size=4px color="#009090"><font size=4px>〔数，所角翻。〕</font></font><font size=4px>臣愚以为诸不在六艺之科、孔子之术者，皆绝其道，勿使并进，邪辟之说灭息，</font><font size=4px color="#009090"><font size=4px>〔辟，读曰僻。〕</font></font><font size=4px>然后统纪可一而法度可明，民知所从矣！"

 　　天子善其对，以仲舒为江都相。会稽庄助亦以贤良对策，</font><font size=4px color="#009090"><font size=4px>〔汉书作"严助"，盖明帝讳庄，避之也。会，工外翻。〕</font></font><font size=4px>天子擢为中大夫。</font><font size=4px color="#009090"><font size=4px>〔按考异曰：汉书武纪："元光元年五月，诏举贤良，董仲舒、公孙弘出焉。"仲舒传曰："仲舒对册，推明孔氏，抑黜百家。立学校之官，州县举茂才、孝廉，皆自仲舒发之。"今举孝廉在元光元年十一月，若对策在下五月，则不得云自仲舒发之，盖武纪误也。然仲舒对策，不知果在何时；元光元年以前，唯今年举贤良见于纪。三年，闽越、东瓯相攻，庄助已为中大夫，故皆着之于此。仲舒传又云："辽东高庙、长陵高园灾。仲舒推说其意；主父偃窃其书奏之，仲舒由是得罪。"按二灾在建元六年，主父偃传，上书召见在元光元年。盖仲舒追述二灾而作书，或作书不上，而偃后来方见其草藁也。〕</font></font><font size=4px>丞相卫绾奏："所举贤良，或治申、韩、苏、张之言乱国政者，请皆罢。"奏可。董仲舒少治春秋，</font><font size=4px color="#009090"><font size=4px>〔治，直之翻。少，诗照翻。〕</font></font><font size=4px>孝景时为博士，进退容止，非礼不行，学者皆师尊之。及为江都相，事易王。</font><font size=4px color="#009090"><font size=4px>〔江都易王非，景帝子，帝之兄也。諡法：好更故旧曰易；音亦。〕</font></font><font size=4px>易王，帝兄，素骄，好勇。</font><font size=4px color="#009090"><font size=4px>〔好，呼到翻；下同。〕</font></font><font size=4px>仲舒以礼匡正，王敬重焉。

 　　春，二月，赦。

 　　行三铢钱。</font><font size=4px color="#009090"><font size=4px>〔师古曰：新坏四铢钱，造此钱也，重如其文。〕</font></font><font size=4px>

 　　夏，六月，丞相卫绾免。丙寅，以魏其侯窦婴为丞相，武安侯田蚡为太尉。上雅向儒术，婴、蚡俱好儒，推毂代赵绾为御史大夫，兰陵王臧为郎中令。</font><font size=4px color="#009090"><font size=4px>〔谓荐进贤者，若推车毂然，主于进也。推，吐雷翻。毂，古禄翻。班志，代县属代郡；兰陵县属东海郡。〕</font></font><font size=4px>绾请立明堂以朝诸侯，</font><font size=4px color="#009090"><font size=4px>〔王者之堂，所以正四时，出教化；自秦灭先王之礼，其制不存。朝，直遥翻；下同。〕</font></font><font size=4px>且荐其师申公。秋，天子使使束帛加璧、安车驷马以迎申公。</font><font size=4px color="#009090"><font size=4px>〔古者，高车立乘，安车坐乘。据申公传，安车以蒲裹轮。孔颖达曰：安车，若今小车者。古者乘四马之车，立乘；既老，故乘一马小车，坐乘也。余按孔氏所谓小车，乃古之大夫致事者适四方所乘私车也；今加礼申公，迎以驷马安车，非小车也。〕</font></font><font size=4px>既至，见天子。天子问治乱之事，申公年八十余，对曰："为治者不至多言，顾力行何如！"</font><font size=4px color="#009090"><font size=4px>〔治，直吏翻。〕</font></font><font size=4px>是时，天子方好文词，见申公对，默然；然已招致，则以为太中大夫，舍鲁邸，议明堂、巡狩、改历、服色事。</font><font size=4px color="#009090"><font size=4px>〔汉制：郡国皆立邸于京师。申公，鲁人，故舍鲁邸。〕</font></font><font size=4px>

 　　是岁，内史甯成抵罪髡钳。

 　　建元二年（壬寅，公元前一三九年）

 　　冬，十月，淮南王安来朝。上以安属为诸父而材高，甚尊重之，</font><font size=4px color="#009090"><font size=4px>〔安，淮南王长之子。长于文帝为弟，安于景帝为从弟，于帝为诸父行。〕</font></font><font size=4px>每宴见谈语，昏暮然后罢。</font><font size=4px color="#009090"><font size=4px>〔见，贤遍翻。〕</font></font><font size=4px>

 　　安雅善武安侯田蚡，</font><font size=4px color="#009090"><font size=4px>〔雅，素也。〕</font></font><font size=4px>其入朝，武安侯迎之霸上，与语曰："上无太子，王亲高皇帝孙，行仁义，天下莫不闻。宫车一日晏驾，非王尚谁立者！"安大喜，厚遗蚡金钱财物。</font><font size=4px color="#009090"><font size=4px>〔遗，于季翻。〕</font></font><font size=4px>

 　　太皇窦太后好黄、老言，不悦儒术。赵绾请毋奏事东宫。</font><font size=4px color="#009090"><font size=4px>〔汉长乐宫在东，太后居之，故谓之东宫，亦谓之东朝。〕</font></font><font size=4px>窦太后大怒曰："此欲复为新垣平邪！"</font><font size=4px color="#009090"><font size=4px>〔事见十五卷文帝十六年。复，扶又翻。〕</font></font><font size=4px>阴求得赵绾、王臧奸利事，以让上；上因废明堂事，诸所兴为皆废。下绾、臧吏，皆自杀；</font><font size=4px color="#009090"><font size=4px>〔下，遐嫁翻。〕</font></font><font size=4px>丞相婴、太尉蚡免，申公亦以疾免归。

 　　初，景帝以太子傅石奋及四子皆二千石，乃集其门，号奋为"万石君"。</font><font size=4px color="#009090"><font size=4px>〔石姓，卫大夫石碏之后。师古曰：集，合也，凡最计也。总合其一门之计，五人为二千石，故号万石君。〕</font></font><font size=4px>万石君无文学，而恭谨无与比。子孙为小吏，来归谒，万石君必朝服见之，不名。</font><font size=4px color="#009090"><font size=4px>〔朝，直遥翻。〕</font></font><font size=4px>子孙有过失，不责让，为便坐，</font><font size=4px color="#009090"><font size=4px>〔师古曰：便坐，于便侧之处，非正室也。坐，徂卧翻。〕</font></font><font size=4px>对案不食；然后诸子相责，因长老肉袒谢罪，改之，乃许。子孙胜冠者在侧，</font><font size=4px color="#009090"><font size=4px>〔胜，音升。〕</font></font><font size=4px>虽燕居必冠。其执丧，哀戚甚悼。子孙遵教，皆以孝谨闻乎郡国。</font><font size=4px color="#009090"><font size=4px>〔闻，音问。〕</font></font><font size=4px>及赵绾、王臧以文学获罪，窦太后以为儒者文多质少；</font><font size=4px color="#009090"><font size=4px>〔少，诗沼翻。〕</font></font><font size=4px>今万石君家不言而躬行，乃以其长子建为郎中令，少子庆为内史。建在上侧，事有可言，屏人恣言极切，至廷见，如不能言者；</font><font size=4px color="#009090"><font size=4px>〔谓事有当谏正者。廷见，谓于百官正朝毕集之时。屏，必逞翻。见，贤遍翻。〕</font></font><font size=4px>上以是亲之。庆尝为太仆，御出，</font><font size=4px color="#009090"><font size=4px>〔为上御车而出。考异曰：按百官公卿表，庆不为太仆，盖尝摄职也。〕</font></font><font size=4px>上问车中几马，庆以策数马毕，举手曰："六马。"庆于诸子中最为简易矣。</font><font size=4px color="#009090"><font size=4px>〔易，以豉翻。〕</font></font><font size=4px>

 　　窦婴、田蚡既免，以侯家居。蚡虽不任职，以王太后故亲幸，数言事多效；</font><font size=4px color="#009090"><font size=4px>〔谓言事多见听用。数，所角翻。〕</font></font><font size=4px>士吏趋势利者，</font><font size=4px color="#009090"><font size=4px>〔趋，七喻翻。〕</font></font><font size=4px>皆去婴而归蚡，蚡日益横。</font><font size=4px color="#009090"><font size=4px>〔为婴、蚡交愬张本。横，户孟翻。〕</font></font><font size=4px>

 　　春，二月，丙戌朔，日有食之。

 　　三月，乙未，以太常柏至侯许昌为丞相。</font><font size=4px color="#009090"><font size=4px>〔昌，高祖功臣许盎之孙。柏至，地阙。〕</font></font><font size=4px>

 　　初，堂邑侯陈午尚帝姑馆陶公主嫖，帝之为太子，公主有力焉；</font><font size=4px color="#009090"><font size=4px>〔班志，堂邑县属临淮郡。陈午，高祖功臣陈婴之孙。馆陶县属魏郡。公主援上为太子，事见上卷景帝前七年。〕</font></font><font size=4px>以其女为太子妃，及即位，妃为皇后。窦太主恃功，求请无厌，</font><font size=4px color="#009090"><font size=4px>〔厌，于盐翻。〕</font></font><font size=4px>上患之。皇后骄妬，擅宠而无子，与医钱凡九千万，欲以求子，然卒无之；</font><font size=4px color="#009090"><font size=4px>〔卒，子恤翻。〕</font></font><font size=4px>后宠浸衰。皇太后谓上曰："汝新即位，大臣未服，先为明堂，太皇太后已怒；今又忤长主，</font><font size=4px color="#009090"><font size=4px>〔忤，五故翻。长，知两翻。〕</font></font><font size=4px>必重得罪。</font><font size=4px color="#009090"><font size=4px>〔重，直用翻。〕</font></font><font size=4px>妇人性易悦耳，</font><font size=4px color="#009090"><font size=4px>〔易，以豉翻。〕</font></font><font size=4px>宜深慎之！"上乃于长主、皇后复稍加恩礼。</font><font size=4px color="#009090"><font size=4px>〔复，扶又翻。〕</font></font><font size=4px>

 　　上祓霸上，</font><font size=4px color="#009090"><font size=4px>〔孟康曰：祓，除也；于霸水上自祓除。今之上巳祓禊也。祓，音废，又音拂。〕</font></font><font size=4px>还，过上姊平阳公主，</font><font size=4px color="#009090"><font size=4px>〔班志，平阳县属河东郡。公主，景帝女，降平阳侯曹寿。〕</font></font><font size=4px>悦讴者卫子夫。</font><font size=4px color="#009090"><font size=4px>〔师古曰：齐歌曰讴；一侯翻。〕</font></font><font size=4px>子夫母卫媪，平阳公主家僮也；</font><font size=4px color="#009090"><font size=4px>〔师古曰：僮者，婢妾之总称；媪者，年老之号，非当时所呼也。卫者，举夫家姓。媪，乌浩翻。〕</font></font><font size=4px>主因奉送子夫入宫，恩宠日隆。陈皇后闻之，恚，几死者数矣；</font><font size=4px color="#009090"><font size=4px>〔恚，于避翻，愠怒也。几，居衣翻。数，所角翻。〕</font></font><font size=4px>上愈怒。

 　　子夫同母弟卫青，其父郑季，本平阳县吏，给事侯家，</font><font size=4px color="#009090"><font size=4px>〔师古曰：县遣于侯家供事也。〕</font></font><font size=4px>与卫媪私通而生青，冒姓卫氏。</font><font size=4px color="#009090"><font size=4px>〔冒姓者，青本郑氏子而冒卫姓也。〕</font></font><font size=4px>青长，为侯家骑奴。大长公主执囚青，</font><font size=4px color="#009090"><font size=4px>〔大长公主，即馆陶公主也。长，知两翻。骑，奇寄翻；下同。〕</font></font><font size=4px>欲杀之；其友骑郎公孙敖与壮士篡取之。</font><font size=4px color="#009090"><font size=4px>〔郎之骑从者。郎中有车、户、骑三将。逆取曰篡。〕</font></font><font size=4px>上闻，乃召青为建章监、侍中，</font><font size=4px color="#009090"><font size=4px>〔建章宫监。据史，太初元年起建章宫，盖因旧宫而大起也。青时为建章监而兼侍中。〕</font></font><font size=4px>赏赐数日间累千金。既而以子夫为夫人，青为太中大夫。

 　　夏，四月，有星如日，夜出。

 　　初置茂陵邑。</font><font size=4px color="#009090"><font size=4px>〔班志，茂陵邑属扶风。黄图曰：本槐里之茂乡。武帝起陵邑，在长安西北八十里。〕</font></font><font size=4px>

 　　时大臣议者多冤鼂错之策，</font><font size=4px color="#009090"><font size=4px>〔鼂错事见上卷景帝前三年。〕</font></font><font size=4px>务摧抑诸侯王，数奏暴其过恶，吹毛求疵，</font><font size=4px color="#009090"><font size=4px>〔谓暴露其过恶。数，所角翻。疵，才斯翻，病也，瑕也。〕</font></font><font size=4px>笞服其臣，使证其君；诸侯王莫不悲怨。

 　　建元三年（癸卯，公元前一三八年）

 　　冬，十月，代王登、长沙王发、中山王胜、济川王明来朝。</font><font size=4px color="#009090"><font size=4px>〔代王登，王参之子，文帝之孙。长沙、中山王，皆景帝子。济川王，梁孝王之子。济，子礼翻。〕</font></font><font size=4px>上置酒，胜闻乐声而泣。上问其故，对曰："悲者不可为累欷，思者不可为叹息。</font><font size=4px color="#009090"><font size=4px>〔累，重也。欷，钦欷也，悲思之积于心，闻歔欷叹之声，则其悲思益甚。累，力癸翻。欷，许既翻。〕</font></font><font size=4px>今臣心结日久，每闻幼眇之声，</font><font size=4px color="#009090"><font size=4px>〔幼，一笑翻。眇，音妙；精微也。〕</font></font><font size=4px>不知涕泣之横集也。臣得蒙肺附为东藩，属又称兄。</font><font size=4px color="#009090"><font size=4px>〔"肺附"，一作"肺腑"。史记正义曰：颜师古曰：旧解云：肺附，如肝肺之相附着也。一说：肺，碎木札也；喻其轻薄附着大材。按颜此说，并是疏缪；又改"腑"为"附"就其义，重疏缪矣。八十一难云：寸口者，脉之大会；手，太阴之动脉也。吕广云：太阴，肺之脉也；肺为诸藏之主，通阴阳，故十二经脉皆会于太阴，所以决吉凶者。十二经有病，皆于寸口知其何经之动，浮沉濇滑，春秋逆顺，知其死生。顾野王曰：肺腑，腹心也。余谓史若从肺附，则颜说为是；若从肺腑，则依正义。胜王中山，在关东，故曰东藩；以亲属言，则胜于帝，兄也。泣，亦泪也。〕</font></font><font size=4px>今群臣非有葭莩之亲、鸿毛之重；</font><font size=4px color="#009090"><font size=4px>〔张晏曰：葭，芦叶也；莩，叶里白皮；皆取喻于轻薄也。师古曰：葭，芦也；莩者，其筩中白皮至薄者也。葭莩喻着，鸿毛喻轻薄甚。莩，音孚。〕</font></font><font size=4px>群居党议，朋友相为，使夫宗室摈却，</font><font size=4px color="#009090"><font size=4px>〔摈却，斥退也。摈，必刃翻。却，丘略翻。〕</font></font><font size=4px>骨肉冰释，臣窃伤之！"具以吏所侵闻。于是上乃厚诸侯之礼，省有司所奏诸侯事，加亲亲之恩焉。</font><font size=4px color="#009090"><font size=4px>〔省，悉井翻。〕</font></font><font size=4px>

 　　河水溢于平原。</font><font size=4px color="#009090"><font size=4px>〔平原本齐地，高祖置郡。禹疏九河，皆在平原、勃海郡界。〕</font></font><font size=4px>

 　　大饥，人相食。

 　　秋，七月，有星孛于西北。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　济川王明坐杀中傅，</font><font size=4px color="#009090"><font size=4px>〔济川王明，梁孝王子。应劭曰：中傅，宦者也。汉诸王国有太傅，秩二千石，掌傅王以德义。中傅出入王宫，在王左右，亦主傅教导王。梁王传作"中尉"，此从帝纪。〕</font></font><font size=4px>废迁房陵。</font><font size=4px color="#009090"><font size=4px>〔班志，房陵县属汉中郡。〕</font></font><font size=4px>

 　　七国之败也，</font><font size=4px color="#009090"><font size=4px>〔事见上卷景帝前三年。〕</font></font><font size=4px>吴王子驹亡走闽越，怨东瓯杀其父，常劝闽越击东瓯。闽粤从之，发兵围东瓯，东瓯使人告急天子。天子问田蚡，蚡对曰："越人相攻击，固其常；又数反覆，</font><font size=4px color="#009090"><font size=4px>〔数，所角翻；下同。〕</font></font><font size=4px>自秦时弃不属，</font><font size=4px color="#009090"><font size=4px>〔不属，不臣属也。〕</font></font><font size=4px>不足以烦中国往救也。"庄助曰：</font><font size=4px color="#009090"><font size=4px>〔庄，姓名。战国时，楚有庄周，赵有庄豹。〕</font></font><font size=4px>"特患力不能救，德不能覆；</font><font size=4px color="#009090"><font size=4px>〔覆，敷又翻。〕</font></font><font size=4px>诚能，何故弃之！且秦举咸阳而弃之，</font><font size=4px color="#009090"><font size=4px>〔师古曰：举，总也；言总天下乃至京师皆弃之。〕</font></font><font size=4px>何但越也！今小国以穷困来告急，天子不救，尚安所愬；又何以子万国乎！"上曰："太尉不足与计。</font><font size=4px color="#009090"><font size=4px>〔考异曰：史记东越、汉书严助传，皆云"建元三年，闽越围东瓯，天子问太尉田蚡。"按是时蚡不为太尉，云太尉，误也。下云"太尉不足与计"，盖追呼其官；或亦误耳。〕</font></font><font size=4px>吾新即位，不欲出虎符发兵郡国。"乃遣助以节发兵会稽。</font><font size=4px color="#009090"><font size=4px>〔会稽，东南边越。〕</font></font><font size=4px>会稽守欲距法不为发，</font><font size=4px color="#009090"><font size=4px>〔以法距之，为无汉虎符验。会，工外翻。守，式又翻。为，于伪翻。〕</font></font><font size=4px>助乃斩一司马，谕意指，</font><font size=4px color="#009090"><font size=4px>〔谓晓喻以天子不欲出虎符之意。〕</font></font><font size=4px>遂发兵浮海救东瓯。未至，闽越引兵罢。东瓯请举国内徙，乃悉举其众来，处于江、淮之间。</font><font size=4px color="#009090"><font size=4px>〔处，昌吕翻。〕</font></font><font size=4px>

 　　九月，丙子晦，日有食之。

 　　上自初即位，招选天下文学材智之士，待以不次之位。</font><font size=4px color="#009090"><font size=4px>〔师古曰：不拘常次，言超擢之。〕</font></font><font size=4px>四方士多上书言得失，自眩鬻者以千数，</font><font size=4px color="#009090"><font size=4px>〔汉书作"炫"，行卖也。鬻，亦卖也。炫，与眩同，音州县之县，又工县翻。鬻，音育。〕</font></font><font size=4px>上简拔其俊异者宠用之。庄助最先进；后又得吴人朱买臣、赵人吾丘寿王、</font><font size=4px color="#009090"><font size=4px>〔姓谱：吾，音虞，即虞丘氏。史记有楚相虞丘子。〕</font></font><font size=4px>蜀人司马相如、平原东方朔、</font><font size=4px color="#009090"><font size=4px>〔风俗通曰：伏羲之后，帝出乎震，主东方，子孙为东方氏。〕</font></font><font size=4px>吴人枚皋、济南终军等，</font><font size=4px color="#009090"><font size=4px>〔姓谱：枚姓出于周官衔枚氏，其后以官为姓。风俗通：六国有贤人枚被。终姓出于颛顼裔孙陆终。济，子礼翻。〕</font></font><font size=4px>并在左右，每令与大臣辨论，中外相应以义理之文，大臣数屈焉。然相如特以辞赋得幸；朔、皋不根持论，好诙谐，</font><font size=4px color="#009090"><font size=4px>〔言其议论无所根据。好，呼到翻。诙，古回翻。李奇曰：诙，嘲也。〕</font></font><font size=4px>上以俳优畜之，</font><font size=4px color="#009090"><font size=4px>〔师古曰：俳，杂戏也；优，调戏也。左传曰：少相狎，长相优。俳优，即今伶人调戏者。〕</font></font><font size=4px>虽数赏赐，终不任以事也。</font><font size=4px color="#009090"><font size=4px>〔数，所角翻。〕</font></font><font size=4px>朔亦观上颜色，时时直谏，有所补益。

 　　是岁，上始为微行，北至池阳，西至黄山，</font><font size=4px color="#009090"><font size=4px>〔班志，池阳县属冯翊。黄山，宫名，在扶风槐里县。〕</font></font><font size=4px>南猎长杨，东游宜春，</font><font size=4px color="#009090"><font size=4px>〔长杨，宫名。水经注云：槐里县东有漏水，出南山赤谷东北，迳长杨宫；宫有长杨，因名；其地在盩厔界。师古曰：宜春，宫也，在长安东南；说者乃以为在鄠，非也。在鄠者自是宜春观，在长安城西，非东游也。〕</font></font><font size=4px>与左右能骑射者期诸殿门。</font><font size=4px color="#009090"><font size=4px>〔期门之号始此。〕</font></font><font size=4px>常以夜出，自称平阳侯；</font><font size=4px color="#009090"><font size=4px>〔平阳侯曹寿尚帝姊，见尊宠，故称之。〕</font></font><font size=4px>旦明，入南山下，射鹿、豕、狐、兔，</font><font size=4px color="#009090"><font size=4px>〔终南山横互关中南面，西起秦、陇，东彻蓝田，凡雍、岐、郿、鄠、长安、万年相去且八里百，而连绵峙据其南者，皆此一山也。射，而亦翻。〕</font></font><font size=4px>驰骛禾稼之地，民皆号呼骂詈。</font><font size=4px color="#009090"><font size=4px>〔号，户高翻。〕</font></font><font size=4px>鄠、杜令欲执之，</font><font size=4px color="#009090"><font size=4px>〔班志，鄠县属扶风。杜县属京兆，宣帝更为杜陵。鄠，音户。〕</font></font><font size=4px>示以乘舆物，乃得免。</font><font size=4px color="#009090"><font size=4px>〔乘，绳证翻。〕</font></font><font size=4px>又尝夜至柏谷，</font><font size=4px color="#009090"><font size=4px>〔水经：河水泾湖县故城北，又东合柏谷。水经注云：水出弘农县西石堤山，北迳柏谷亭下，即帝微行处。〕</font></font><font size=4px>投逆旅宿，就逆旅主人求浆，主人翁曰："无浆，正有溺耳！"</font><font size=4px color="#009090"><font size=4px>〔溺，奴吊翻。〕</font></font><font size=4px>且疑上为奸盗，聚少年欲攻之；主人妪睹上状貌而异之，</font><font size=4px color="#009090"><font size=4px>〔妪，威遇翻。〕</font></font><font size=4px>止其翁曰："客非常人也；且又有备，不可图也。"翁不听，妪饮翁以酒，醉而缚之。</font><font size=4px color="#009090"><font size=4px>〔饮，于禁翻。〕</font></font><font size=4px>少年皆散走，妪乃杀鸡为食以谢客。明日，上归，召妪，赐金千斤，拜其夫为羽林郎。</font><font size=4px color="#009090"><font size=4px>〔羽林郎属郎中令。师古曰：羽林，宿卫之官，言如羽之疾，如林之多也。一说曰：羽所以为王者羽翼。〕</font></font><font size=4px>后乃私置更衣，从宣曲以南十二所，夜投宿长杨、五柞等诸宫。</font><font size=4px color="#009090"><font size=4px>〔师古曰：为休息更衣之处。宣曲，宫名，在昆明池西。五柞，宫名；水经注：宫在盩厔县长杨宫东北。更，工衡翻。柞，昨、作二音。〕</font></font><font size=4px>

 　　上以道远劳苦，又为百姓所患，乃使太中大夫吾丘寿王举籍阿城以南，盩厔以东，宜春以西，提封顷畮，及其贾直，</font><font size=4px color="#009090"><font size=4px>〔师古曰：举，计其数以为簿籍也。阿城本秦阿房宫，以其墙壁崇广，故俗呼为阿城。盩厔属扶风。山曲曰盩，水曲曰厔。杜佑曰：盩厔，唐为宜寿县。提封，亦谓提举四封之内，总计其大数也。盩，音輈。厔，音窒。贾，读曰价。〕</font></font><font size=4px>欲除以为上林苑，属之南山。又诏中尉、左右内史</font><font size=4px color="#009090"><font size=4px>〔师古曰：时未为京兆、扶风、冯翊，故云中尉及左、右内史也。予据班表，帝后改右内史为京兆尹，左内史为左冯翊，主爵都尉为右扶风：是为三辅。属，之欲翻。〕</font></font><font size=4px>表属县草田，</font><font size=4px color="#009090"><font size=4px>〔草田，荒田之未耕垦者。〕</font></font><font size=4px>欲以偿鄠、杜之民。寿王奏事，上大说称善。</font><font size=4px color="#009090"><font size=4px>〔说，读曰悦。〕</font></font><font size=4px>时东方朔在傍，进谏曰："夫南山，天下之阻也。汉兴，去三河之地，</font><font size=4px color="#009090"><font size=4px>〔河南、河内、河东为三河。汉高帝始居洛阳，后西都关中，是去三河之地也。〕</font></font><font size=4px>止霸、浐以西，都泾、渭之南，此所谓天下陆海之地，</font><font size=4px color="#009090"><font size=4px>〔霸水出蓝田县蓝田谷。浐水亦出蓝田谷，迳蓝田川，北出霸陵，入霸水。霸又北入于渭。泾水注见六卷。渭水出陇西首阳县西南鸟鼠同穴山，东流与霸水、泾水合，又东至船司空入河。陆海，师古曰：高平曰陆；关中地高，故称之耳。海者，万物所出。言关中陆产饶富，是以谓之陆海也。〕</font></font><font size=4px>秦之所以虏西戎、兼山东者也。其山出玉、石、金、银、铜、铁、良材、百工所取给，万民所昂足也。</font><font size=4px color="#009090"><font size=4px>〔昂，古仰字，通用，音牛向翻。〕</font></font><font size=4px>又有秔、稻、梨、栗、桑、麻、竹、箭之饶，土宜姜、芋，水多〈圭黾〉、鱼，</font><font size=4px color="#009090"><font size=4px>〔芋，即蹲鸱也，其叶似藕荷而长，不圆；其根大者为芋魁，其小者附丽甚众，白腻可食。〈圭黾〉，与蛙同。师古曰：似虾蟆而小，长脚。〕</font></font><font size=4px>贫者得以人给家足，无饥寒之忧；故酆、镐之间，号为土膏，</font><font size=4px color="#009090"><font size=4px>〔周文王都酆，武王都镐。水经：渭水东过槐里县故城南，东合甘水；又东，丰水从南来注之；又东北与镐水合。班志，丰水出鄠县东南。镐水上承镐池水于昆明池北，皆在上林宛中。〕</font></font><font size=4px>其贾畮一金。</font><font size=4px color="#009090"><font size=4px>〔贾，与价同。〕</font></font><font size=4px>今规以为苑，绝陂池水泽之利而取民膏腴之地，上乏国家之用，下夺农桑之业，是其不可一也。盛荆、棘之林，广狐、菟之苑，</font><font size=4px color="#009090"><font size=4px>〔菟，古兔字通用。〕</font></font><font size=4px>大虎、狼之虚，坏人冢墓，</font><font size=4px color="#009090"><font size=4px>〔虚，读曰墟。坏，音怪。〕</font></font><font size=4px>发人室庐，令幼弱怀土而思，耆老泣涕而悲，是其不可二也。</font><font size=4px color="#009090"><font size=4px>〔贺瑒曰：耆，至也，至老之境也。〕</font></font><font size=4px>斥而营之，垣而囿之，骑驰东西，车骛南北，</font><font size=4px color="#009090"><font size=4px>〔师古曰：乱驰曰骛。〕</font></font><font size=4px>有深沟大渠。夫一日之乐，不足以危无堤之舆，</font><font size=4px color="#009090"><font size=4px>〔苏林曰：堤，限也。舆，乘舆也，无限，若言不訾也。不敢斥天子，故曰舆也。张晏曰：一日之乐，谓田猎也；无堤之舆，谓天子富贵无堤限。贡父曰：不足以危，"不"字当作"亦"。堤，亦防也。言车舆驰骋，不为防虑，必有颠蹶之变。乐，音洛。〕</font></font><font size=4px>是其不可三也。夫殷作九市之宫而诸侯畔，</font><font size=4px color="#009090"><font size=4px>〔应劭曰：纣于宫中设九市。〕</font></font><font size=4px>灵王起章华之台而楚民散，</font><font size=4px color="#009090"><font size=4px>〔师古曰：楚灵王作章华之台，纳亡人以实之，卒有干溪之祸也。章华台在华容城也。〕</font></font><font size=4px>秦兴阿房之殿而天下乱。粪土愚臣，逆盛意，罪当万死！"上乃拜朔为太中大夫、给事中，</font><font size=4px color="#009090"><font size=4px>〔百官表：给事中，加官。师古曰：汉官解诂云：掌侍从左右，无员，常侍中。续汉志：给事中，关通内外。盖以给事禁中名官也。〕</font></font><font size=4px>赐黄金百斤。然遂起上林苑，如寿王所奏。

 　　上又好自击熊、豕，</font><font size=4px color="#009090"><font size=4px>〔说文：熊、似豕，山居，冬蛰，春出。诗疏：熊能攀缘上树，见人则颠倒投地而下。豕，谓野豕也；生一岁为豵，二岁为豜。二兽皆能突人。〕</font></font><font size=4px>驰逐野兽。司马相如上疏谏曰："臣闻物有同类而殊能者，故力称乌获，捷言庆忌，勇期贲、育。</font><font size=4px color="#009090"><font size=4px>〔乌获，秦武王力士也。庆忌，吴王僚之子，射能捷矢也。孟贲，古之勇士，水行不避蛟龙，陆行不避豺狼，发怒吐气，声响动天。夏育，亦猛士也。贲，音奔。〕</font></font><font size=4px>臣之愚，窃以为人诚有之，兽亦宜然。今陛下好陵阻险，射猛兽，卒然遇逸材之兽，骇不存之地，</font><font size=4px color="#009090"><font size=4px>〔师古曰：不存，不可得安存也。贡父曰：不存，犹言不虞，下文云存变之意。射，而亦翻。卒，读曰猝。〕</font></font><font size=4px>犯属车之清尘，</font><font size=4px color="#009090"><font size=4px>〔属车，注见十三卷。师古曰：属者，言联属不绝也。尘，谓行而起尘也。言清者，尊贵之意也。说者乃以清尘道为清道洒尘，非也。〕</font></font><font size=4px>舆不及还辕，人不暇施巧，虽有乌获、逄蒙之技</font><font size=4px color="#009090"><font size=4px>〔逄蒙，古之善射者也。孟子曰：逄蒙学射于羿。逄，皮江翻。〕</font></font><font size=4px>不得用，</font><font size=4px color="#009090"><font size=4px>〔宜承上文为句。〕</font></font><font size=4px>枯木巧株，尽为难矣。是胡、越起于毂下而羌、夷接轸也，</font><font size=4px color="#009090"><font size=4px>〔轸，后车横木也。〕</font></font><font size=4px>岂不殆哉！虽万全而无患，然本非天子之所宜近也。</font><font size=4px color="#009090"><font size=4px>〔近，其靳翻。〕</font></font><font size=4px>且夫清道而后行，中路而驰，犹时有衔橛之变；</font><font size=4px color="#009090"><font size=4px>〔张揖曰：衔，马勒衔也。橛，騑马口长衔也。师古曰：橛，谓车之钩心也。衔橛之变，言马衔或断，钩心或出，则致倾败以伤人也。橛，巨月翻。〕</font></font><font size=4px>况乎涉丰草，</font><font size=4px color="#009090"><font size=4px>〔丰草，茂草也。〕</font></font><font size=4px>骋丘墟，前有利兽之乐</font><font size=4px color="#009090"><font size=4px>〔虚，读曰墟。乐，音洛；下同。〕</font></font><font size=4px>而内无存变之意，其为害也不难矣。夫轻万乘之重不以为安，乐出万有一危之涂以为娱，臣窃为陛下不取。</font><font size=4px color="#009090"><font size=4px>〔为，于伪翻。〕</font></font><font size=4px>盖明者远见于未萌</font><font size=4px color="#009090"><font size=4px>〔师古曰：萌，谓事始，若草木初生者也。〕</font></font><font size=4px>而知者避危于无形，</font><font size=4px color="#009090"><font size=4px>〔知，读曰智。〕</font></font><font size=4px>祸固多藏于隐微而发于人之所忽者也。故鄙谚曰：『家累千金，坐不垂堂。』</font><font size=4px color="#009090"><font size=4px>〔张揖曰：畏櫩瓦堕中人也。师古曰：垂堂者，近堂边外，自恐坠堕耳，非畏櫩瓦也。言富人之子则自爱深矣。〕</font></font><font size=4px>此言虽小，可以谕大。"上善之。</font><font size=4px color="#009090"><font size=4px>〔考异曰：此多非今年事；因庄助救东瓯及微行始出终言之。〕</font></font><font size=4px>

 　　建元四年（甲辰，公元前一三七年）

 　　夏，有风赤如血。

 　　六月，旱。

 　　秋，九月，有星孛于东北。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　是岁，南越王佗死，</font><font size=4px color="#009090"><font size=4px>〔佗，徒河翻。〕</font></font><font size=4px>其孙文王胡立。

 　　建元五年（乙巳，公元前一三六年）

 　　春，罢三铢钱，行半两钱。</font><font size=4px color="#009090"><font size=4px>〔建元元年，行三铢钱，至是而罢，又新铸半两钱。〕</font></font><font size=4px>

 　　置五经博士。

 　　夏，五月，大蝗。

 　　秋，八月，广川惠王越、清河哀王乘皆薨，无后，国除。</font><font size=4px color="#009090"><font size=4px>〔二王，皆景帝子；越中二年四月受封，乘中三年三月受封，至是国除。〕</font></font><font size=4px>

 　　建元六年（丙午，公元前一三五年）

 　　春，二月，乙未，辽东高庙灾。</font><font size=4px color="#009090"><font size=4px>〔景帝令郡国各立高祖庙，故辽东有高庙。〕</font></font><font size=4px>

 　　夏，四月，壬子，高园便殿火；上素服五日。</font><font size=4px color="#009090"><font size=4px>〔师古曰：凡言便殿、便室、便坐者，皆非正大之处，所以就便安也。园者，于陵上作之；既有正寝以象平生，又立便殿为休息闲宴之处耳。便，如字。沈约曰：汉氏诸陵皆有园寝，承秦所为也。说者以为古前庙后寝，以象人主前有朝，后有寝也。庙以藏主，四时祭祀，寝有衣冠、象生之具以荐新。秦始出寝，起于墓侧；汉因不改。及魏武帝葬高陵，有司依汉立陵上祭殿。文帝以为古不墓祭，皆设于庙。高陵上殿屋皆毁坏，车马还廐，衣服藏府。文帝自作终制，又曰："寿陵无立寝殿，造园邑。"自是至今，陵寝遂绝。〕</font></font><font size=4px>

 　　五月，丁亥，太皇太后崩。</font><font size=4px color="#009090"><font size=4px>〔孝文皇后窦氏也。〕</font></font><font size=4px>

 　　六月，癸巳，丞相昌免；</font><font size=4px color="#009090"><font size=4px>〔许昌也。〕</font></font><font size=4px>武安侯田蚡为丞相。蚡骄侈：治宅甲诸第，田园极膏腴；</font><font size=4px color="#009090"><font size=4px>〔师古曰：甲诸第者，言为诸第之最也。以甲、乙之次言，甲则为上矣。膏腴，谓肥厚之处。治，直之翻。〕</font></font><font size=4px>市买郡县物，相属于道；多受四方赂遗；其家金玉、妇女、狗马、声乐、玩好，不可胜数。</font><font size=4px color="#009090"><font size=4px>〔属，之欲翻。遗，于季翻。好，呼到翻。胜，音升。〕</font></font><font size=4px>每入奏事，坐语移日，所言皆听；荐人或起家至二千石，权移主上。上乃曰："君除吏已尽未？吾亦欲除吏。"尝请考工地益宅，</font><font size=4px color="#009090"><font size=4px>〔考工，少府之属官也，主作器械。〕</font></font><font size=4px>上怒曰："君何不遂取武库！"是后乃稍退。

 　　秋，八月，有星孛于东方，长竟天。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　闽越王郢兴兵击南越边邑；南越王守天子约，不敢擅兴兵，使人上书告天子。于是天子多南越义，大为发兵，</font><font size=4px color="#009090"><font size=4px>〔为，于伪翻；下同。〕</font></font><font size=4px>遣大行王恢出豫章，大农令韩安国出会稽，</font><font size=4px color="#009090"><font size=4px>〔大农令，本秦之治粟内史也，汉初因之；景帝中六年，更名大农令；帝太初元年，更名大司农。〕</font></font><font size=4px>击闽越。

 　　淮南王安上书谏曰："陛下临天下，布德施惠，天下摄然，</font><font size=4px color="#009090"><font size=4px>〔孟康曰：摄，安也，奴协翻。〕</font></font><font size=4px>人安其生，自以没身不见兵革。今闻有司举兵将以诛越，臣安窃为陛下重之。</font><font size=4px color="#009090"><font size=4px>〔师古曰：重，难也。〕</font></font><font size=4px>

 　　越，方外之地，剪发文身之民也，</font><font size=4px color="#009090"><font size=4px>〔晋灼曰：淮南王云：越人劗发。张揖以为古剪字。师古曰：劗，与剪同，张说是也。应劭曰：越人常在水中，故断其发，文其身，以象龙子，欲不见伤害。〕</font></font><font size=4px>不可以冠带之国法度理也。自三代之盛，胡、越不与受正朔，</font><font size=4px color="#009090"><font size=4px>〔与，读曰预。〕</font></font><font size=4px>非强勿能服，威弗能制也；以为不居之地，不牧之民，不足以烦中国也。</font><font size=4px color="#009090"><font size=4px>〔师古曰：地不可居而民不可牧养也。〕</font></font><font size=4px>自汉初定以来七十二年，越人相攻击者不可胜数，</font><font size=4px color="#009090"><font size=4px>〔胜，音升。〕</font></font><font size=4px>然天子未尝举兵而入其地也。臣闻越非有城郭邑里也，处溪谷之间，篁竹之中，</font><font size=4px color="#009090"><font size=4px>〔处，昌吕翻。服虔曰：竹丛曰篁。师古曰：竹田曰篁，音皇。〕</font></font><font size=4px>习于水斗，便于用舟，地深昧而多水险；</font><font size=4px color="#009090"><font size=4px>〔昧，暗也；言多草木也。〕</font></font><font size=4px>中国之人不知其势阻而入其地，虽百不当其一。得其地，不可郡县也，攻之，不可暴取也。以地图察其山川要塞，相去不过寸数，而间独数百千里，</font><font size=4px color="#009090"><font size=4px>〔师古曰：间，中间也，或八九百里，或千里也。〕</font></font><font size=4px>险阻、林丛弗能尽者；</font><font size=4px color="#009090"><font size=4px>〔师古曰：不能尽载于地图也。着，竹助翻。〕</font></font><font size=4px>视之若易，行之甚难。天下赖宗庙之灵，方内大宁，戴白之老</font><font size=4px color="#009090"><font size=4px>〔师古曰：言白发在首。〕</font></font><font size=4px>不见兵革，民得夫妇相守，父子相保，陛下之德也。越人名为藩臣，贡酎之奉不输大内，</font><font size=4px color="#009090"><font size=4px>〔贡者，以土产之物来贡也。酎者，三重酿醇酒也；味厚，故以荐宗庙也。汉制：于正月旦作酒，八月成，曰酎。酎之言纯也，八月尝酎于太庙，诸侯王各出金助祭，所谓酎金也。大内，都内也，国之宝藏。班表，治粟属官有都内令、丞。言越国僻远，既不输土贡，又不输酎金于中国，得其地无益也。酎，直又翻。〕</font></font><font size=4px>一卒之奉</font><span class="h"><font size=4px>【章：乙十一行本"奉" 作"用"；孔本同。】</font></font><font size=4px>不给上事；</font><font size=4px color="#009090"><font size=4px>〔给，供也。〕</font></font><font size=4px>自相攻击，而陛下发兵救之，是反以中国而劳蛮夷也！</font><font size=4px color="#009090"><font size=4px>〔师古曰：疲劳中国之人于蛮夷之地。〕</font></font><font size=4px>且越人愚戆轻薄，</font><font size=4px color="#009090"><font size=4px>〔戆，陟降翻。〕</font></font><font size=4px>负约反覆，其不用天子之法度，非一日之积也。</font><font size=4px color="#009090"><font size=4px>〔师古曰：积，久也。〕</font></font><font size=4px>壹不奉诏，举兵诛之，臣恐后兵革无时得息也。

 　　间者，数年岁比不登，民待卖爵、赘子以接衣食。</font><font size=4px color="#009090"><font size=4px>〔比，毗至翻。如淳曰：淮南俗卖子与人作奴婢，名曰赘子，三年不能赎，遂为奴婢。师古曰：赘，质也。一说云：赘子者，谓令子出就妇家为赘婿。〕</font></font><font size=4px>赖陛下德泽振救之，得毋转死沟壑；四年不登，五年复蝗，民生未复。</font><font size=4px color="#009090"><font size=4px>〔年复，扶又翻；未复，如字。〕</font></font><font size=4px>今发兵行数千里，资衣粮，</font><font size=4px color="#009090"><font size=4px>〔师古曰：资，犹赍也。〕</font></font><font size=4px>入越地，舆轿而隃领，拕舟而入水，</font><font size=4px color="#009090"><font size=4px>〔轿，竹舆车，江南人又谓之篮舆。领，山岭也。不通舟车，故用肩舆以行。轿，旗妙翻。拕，音他，曳也。〕</font></font><font size=4px>行数百千里，夹以深林丛竹，水道上下击石；</font><font size=4px color="#009090"><font size=4px>〔谓水道多巨石，船行上下，皆与石相击触也。〕</font></font><font size=4px>林中多蝮蛇、猛兽，</font><font size=4px color="#009090"><font size=4px>〔应劭曰：蝮蛇，一名虺。蠚，螫也，螫人手足，则割去其肉，不然则死。师古曰：尔雅及说文皆以为蝮即虺也，博三寸，首大如擘。而郭璞云：各自一种蛇，其蝮蛇，大头，细颈，焦尾，色如绶文，文间有毛似猪鬣，鼻上有针，大者七八尺，一名反鼻，非虺之类也。以今俗名证之，郭说得矣。虺若土色，所在有之，俗呼土虺。其蝮惟出南方。蝮，敷福翻。〕</font></font><font size=4px>夏月暑时，欧泄霍乱之病相随属也；</font><font size=4px color="#009090"><font size=4px>〔欧，吐也。泄，利也。师古曰：泄，以制翻。属，之欲翻。〕</font></font><font size=4px>曾未施兵接刃，死伤者必众矣。前时南海王反，陛下先臣使将军间忌将兵击之，</font><font size=4px color="#009090"><font size=4px>〔文颖曰：先臣，淮南厉王长也，间忌，人姓名也。师古曰：淮南王传作"简忌"，此本作"间"，传写字误省耳。左传有鲁大夫简叔。〕</font></font><font size=4px>以其军降，处之上淦。</font><font size=4px color="#009090"><font size=4px>〔班志，豫章郡有新淦县。应劭注云：淦水所出。上淦，盖淦水之上流也。降，户江翻。处，昌吕翻。淦，音绀，又工含翻。〕</font></font><font size=4px>后复反，会天暑多雨，楼船卒水居击棹，</font><font size=4px color="#009090"><font size=4px>〔师古曰：言常居舟中水上，而又有击棹行舟之役，故多死也。复，扶又翻。〕</font></font><font size=4px>未战而疾死者过半；亲老涕泣，孤子啼号，</font><font size=4px color="#009090"><font size=4px>〔号，户高翻。〕</font></font><font size=4px>破家散业，迎尸千里之外，裹骸骨而归。悲哀之气，数年不息，长老至今以为记，曾未入其地而祸已至此矣。</font><font size=4px color="#009090"><font size=4px>〔曾，才登翻。〕</font></font><font size=4px>陛下德配天地，明象日月，恩至禽兽，泽及草木，一人有饥寒不终其天年而死者，为之凄怆于心。今方内无狗吠之警，而使陛下甲卒死亡，暴露中原，霑渍山谷，边境之民为之早闭晏开，</font><font size=4px color="#009090"><font size=4px>〔师古曰：晏，晚也。言有兵难，故边城早闭而晚开也。为，于伪翻；下同。〕</font></font><font size=4px>朝不及夕，</font><font size=4px color="#009090"><font size=4px>〔师古曰：言忧危亡不自保也。〕</font></font><font size=4px>臣安窃为陛下重之。

 　　不习南方地形者，多以越为人众兵强，能难边城。</font><font size=4px color="#009090"><font size=4px>〔服虔曰：为边城作难也。难，乃旦翻。〕</font></font><font size=4px>淮南全国之时，多为边吏，</font><font size=4px color="#009090"><font size=4px>〔师古曰：全国，谓未分为三之时也，淮南人于边为吏，与越接境，故知其地形也。〕</font></font><font size=4px>臣窃闻之，与中国异；</font><font size=4px color="#009090"><font size=4px>〔师古曰：言其风土不同。〕</font></font><font size=4px>限以高山，人迹绝，车道不通，天地所以隔外内也。其入中国，必下领水，领水之山峭峻，漂石破舟，</font><font size=4px color="#009090"><font size=4px>〔领水，即赣水也；班志所谓彭水出豫章南壄县东入湖汉水，庾仲初所谓大庾峤水北入豫章注于江者是也。漂石破舟，言三百里赣石。〕</font></font><font size=4px>不可以大船载食粮下也。越人欲为变，必先田余于界中，</font><font size=4px color="#009090"><font size=4px>〔班志，豫章郡有余汗县。应劭曰：汗，音干。今饶州余干县，汉古县名也。〕</font></font><font size=4px>积食粮，乃入，伐材治船。</font><font size=4px color="#009090"><font size=4px>〔治，直之翻。〕</font></font><font size=4px>边城守候诚谨，越人有入伐材者，辄收捕，焚其积聚，</font><font size=4px color="#009090"><font size=4px>〔积，子赐翻。聚，慈谕翻。〕</font></font><font size=4px>虽百越，柰边城何！且越人绵力薄材，</font><font size=4px color="#009090"><font size=4px>〔师古曰：绵，弱也；言其柔弱如绵。〕</font></font><font size=4px>不能陆战，又无车骑、弓弩之用，然而不可入者，以保地险，而中国之人不耐其水土也。臣闻越甲卒不下数十万，所以入之，五倍乃足，</font><font size=4px color="#009090"><font size=4px>〔师古曰：不下，言不减也。汉军多之五倍，然后可入其地也。〕</font></font><font size=4px>挽车奉饷者不在其中。</font><font size=4px color="#009090"><font size=4px>〔师古曰：挽，音晚，引车也。〕</font></font><font size=4px>南方暑湿，近夏瘅热，</font><font size=4px color="#009090"><font size=4px>〔近，其靳翻。师古曰：瘅，黄病也，丁干翻。〕</font></font><font size=4px>暴露水居，蝮蛇蠚生，</font><font size=4px color="#009090"><font size=4px>〔师古曰：蠚，毒也，音壑。〕</font></font><font size=4px>疾疢多作，</font><font size=4px color="#009090"><font size=4px>〔疢，丑刃翻，病也。〕</font></font><font size=4px>兵未血刃而病死者什二三，虽举越国而虏之，不足以偿所亡。</font><font size=4px color="#009090"><font size=4px>〔师古曰：举，谓总取也。〕</font></font><font size=4px>

 　　臣闻道路言：闽越王弟甲弑而杀之，甲以诛死，</font><font size=4px color="#009090"><font size=4px>〔甲者，闽越王弟之名。〕</font></font><font size=4px>其民未有所属。陛下若欲来，内处之中国，</font><font size=4px color="#009090"><font size=4px>〔处，昌吕翻。〕</font></font><font size=4px>使重臣临存，</font><font size=4px color="#009090"><font size=4px>〔师古曰：存，谓省问之。〕</font></font><font size=4px>施德垂赏以招致之，此必携幼、扶老以归圣德。若陛下无所用之，则继其绝世，存其亡国，建其王侯，以为畜越，</font><font size=4px color="#009090"><font size=4px>〔李奇曰：如人畜养六畜也。师古曰：直谓畜养之耳，非六畜也。畜，许六翻。〕</font></font><font size=4px>此必委质为藩臣，世共贡职。</font><font size=4px color="#009090"><font size=4px>〔共，读曰供。〕</font></font><font size=4px>陛下以方寸之印，丈二之组，填抚方外，不劳一卒，不顿一戟，</font><font size=4px color="#009090"><font size=4px>〔师古曰：顿，坏也，读曰钝。〕</font></font><font size=4px>而威德并行。今以兵入其地，此必震恐，以有司为欲屠灭之也，必雉兔逃，入山林险阻。</font><font size=4px color="#009090"><font size=4px>〔师古曰：如雉兔之逃窜而入山林险阻之中。〕</font></font><font size=4px>背而去之，则复相群聚；留而守之，历岁经年，则士卒罢勌，</font><font size=4px color="#009090"><font size=4px>〔背，蒲妹翻。罢，读曰疲。勌，即倦字。〕</font></font><font size=4px>食粮乏绝，民苦兵事，盗贼必起。臣闻长老言：秦之时，尝使尉屠睢击越，</font><font size=4px color="#009090"><font size=4px>〔张晏曰：郡都尉，姓屠，名睢。晋有屠岸贾、屠蒯。睢，音虽。〕</font></font><font size=4px>又使监禄凿渠通道，</font><font size=4px color="#009090"><font size=4px>〔张晏曰：监郡御史也，名禄。案秦郡置守、尉、监。〕</font></font><font size=4px>越人逃入深山林丛，不可得攻；留军屯守空地，旷日引久，士卒劳睠；越出击之，秦兵大败，乃发适戍以备之。</font><font size=4px color="#009090"><font size=4px>〔适，读曰谪。〕</font></font><font size=4px>当此之时，外内骚动，皆不聊生，亡逃相从，群为盗贼，于是山东之难始兴。</font><font size=4px color="#009090"><font size=4px>〔难，乃旦翻。〕</font></font><font size=4px>兵者凶事，一方有急，四面皆耸。臣恐变故之生，奸邪之作，由此始也。

 　　臣闻天子之兵有征而无战，言莫敢校也。</font><font size=4px color="#009090"><font size=4px>〔师古曰：校，计也；不敢与计强弱曲直。〕</font></font><font size=4px>如使越人蒙徼幸以逆执事之颜行，</font><font size=4px color="#009090"><font size=4px>〔徼，工尧翻。文颖曰：颜行，犹雁行；在前行，故曰颜也。行，户刚翻。〕</font></font><font size=4px>厮舆之卒有一不备而归者，</font><font size=4px color="#009090"><font size=4px>〔张晏曰：厮，微；舆，众也。师古曰：厮，析薪者；舆，主驾车者；皆言贱役之人也。〕</font></font><font size=4px>虽得越王之首，臣犹窃为大汉羞之。</font><font size=4px color="#009090"><font size=4px>〔为，于伪翻。〕</font></font><font size=4px>陛下以四海为境，生民之属，皆为臣妾。垂德惠以覆露之，</font><font size=4px color="#009090"><font size=4px>〔覆，谓盖帱也。露，谓使之霑润泽也。覆，敷又翻。〕</font></font><font size=4px>使安生乐业，则泽被万世，</font><font size=4px color="#009090"><font size=4px>〔乐，音洛。被，皮义翻。〕</font></font><font size=4px>传之子孙，施之无穷，天下之安，犹泰山而四维之也；</font><font size=4px color="#009090"><font size=4px>〔师古曰：维，谓联系之。〕</font></font><font size=4px>夷狄之地，何足以为一日之闲</font><font size=4px color="#009090"><font size=4px>〔如淳曰：得其地不足为一日闲暇之娱也。〕</font></font><font size=4px>而烦汗马之劳乎！诗云：『王犹允塞，徐方既来。』</font><font size=4px color="#009090"><font size=4px>〔师古曰：大雅常武之诗也。允，信也；塞，满也，言王道信充满于天下，则徐方、淮夷尽来服也。塞，悉则翻。〕</font></font><font size=4px>言王道甚大而远方怀之也。臣安窃恐将吏之以十万之师为一使之任也！"</font><font size=4px color="#009090"><font size=4px>〔师古曰：言汉发一使镇抚之，则越人宾服，不烦兵往。使，疏吏翻。〕</font></font><font size=4px>

 　　是时，汉兵遂出，未隃领，</font><font size=4px color="#009090"><font size=4px>〔隃，与逾同。领，与岭同。〕</font></font><font size=4px>闽越王郢发兵距险。其弟余善乃与相、宗族谋曰：</font><font size=4px color="#009090"><font size=4px>〔相，闽越国相也，音息亮翻。〕</font></font><font size=4px>"王以擅发兵击南越不请，故天子兵来诛。汉兵众强，即幸胜之，后来益多，</font><font size=4px color="#009090"><font size=4px>〔师古曰：言汉地广大，兵众盛强，今虽胜之，后必复来也。〕</font></font><font size=4px>终灭国而止。今杀王以谢天子，天子听罢兵，固国完；不听，乃力战；不胜，即亡入海。"皆曰："善！"即鏦杀王，</font><font size=4px color="#009090"><font size=4px>〔鏦，初江翻，短矛也。〕</font></font><font size=4px>使使奉其头致大行。大行曰："所为来者，诛王。</font><font size=4px color="#009090"><font size=4px>〔为，于伪翻；下同。〕</font></font><font size=4px>今王头至，谢罪；不战而殒，利莫大焉。"乃以便宜案兵，告大农军，而使使奉王头驰报天子。诏罢两将兵，</font><font size=4px color="#009090"><font size=4px>〔将，即亮翻。〕</font></font><font size=4px>曰："郢等首恶，独无诸孙繇君丑不与谋焉。"</font><font size=4px color="#009090"><font size=4px>〔张晏曰：繇，邑号也。师古曰：繇，音摇。与，读曰预。〕</font></font><font size=4px>乃使中郎将立丑为越繇王，奉闽越先祭祀。余善已杀郢，威行于国，国民多属，窃自立为王，繇王不能制。上闻之，为余善不足复兴师，曰："余善数与郢谋乱；</font><font size=4px color="#009090"><font size=4px>〔复，扶又翻。数，所角翻。〕</font></font><font size=4px>而后首诛郢，师得不劳。"因立余善为东越王，与繇王并处。</font><font size=4px color="#009090"><font size=4px>〔处，昌吕翻。〕</font></font><font size=4px>

 　　上使庄助谕意南越。南越王胡顿首曰："天子乃为臣兴兵讨闽越，死无以报德！"遣太子婴齐入宿卫，谓助曰："国新被寇，</font><font size=4px color="#009090"><font size=4px>〔被，皮义翻。〕</font></font><font size=4px>使者行矣，胡方日夜装，入见天子。"</font><font size=4px color="#009090"><font size=4px>〔见，贤遍翻；下同。〕</font></font><font size=4px>助还，过淮南，上又使助谕淮南王安以讨越事，嘉答其意，安谢不及。助既去南越，南越大臣皆谏其王曰："汉兴兵诛郢，亦行以惊动南越。且先王昔言：『事天子期无失礼。』要之，不可以说好语入见，</font><font size=4px color="#009090"><font size=4px>〔言不可喜汉使好语而入朝也。说，读曰悦。〕</font></font><font size=4px>则不得复归，亡国之势也。"于是胡称病，竟不入见。

 　　是岁，韩安国为御史大夫。

 　　东海太守濮阳汲黯为主爵都郡。</font><font size=4px color="#009090"><font size=4px>〔按汲黯传：其先有宠于卫君，至黯十世，世为卿大夫。盖食采于汲，因以为氏。班表：主爵中尉，秦官，掌列侯；景帝中六年，更名都尉；武帝太初元年，更名右扶风，治内史右地。濮，博木翻。〕</font></font><font size=4px>始，黯为谒者，以严见惮。东越相攻，上使黯往视之；不至，至吴而还，报曰："越人相攻，固其俗然，不足以辱天子之使。"河内失火，延烧千余家，上使黯往视之；还，报曰："家人失火，屋比延烧，</font><font size=4px color="#009090"><font size=4px>〔师古曰：家人，犹言庶人家也。比，近也；言屋相近，故连延而烧也。比，频寐翻。〕</font></font><font size=4px>不足忧也。臣过河南，河南贫人伤水旱万余家，或父子相食，臣谨以便宜，持节发河南仓粟以振贫民。臣请归节，伏矫制之罪。"</font><font size=4px color="#009090"><font size=4px>〔师古曰：矫，托也；托言奉制诏而行之也。汉律：矫制者，论弃市罪。〕</font></font><font size=4px>上贤而释之。其在东海，治官理民，好清静，择丞、史任之，</font><font size=4px color="#009090"><font size=4px>〔如淳曰：择丞及史任之也。汉律：太守、都尉、诸侯内史，史各一人，卒史、书佐各十人。余据汉制，郡守之属有丞，有诸曹掾史。好，呼到翻。〕</font></font><font size=4px>责大指而已，不苛小。黯多病，卧闺阁内不出；岁余，东海大治，称之。</font><font size=4px color="#009090"><font size=4px>〔治，直吏翻；下同。〕</font></font><font size=4px>上闻，召为主爵都尉，列于九卿。</font><font size=4px color="#009090"><font size=4px>〔汉太常、郎中令、中大夫令、太仆、大理、大行令、宗正、大司农、少府，为正九卿；中尉、主爵都尉、内史，列于九卿。〕</font></font><font size=4px>其治务在无为，引大体，不拘文法。

 　　黯为人，性倨少礼，</font><font size=4px color="#009090"><font size=4px>〔师古曰：倨，简傲也。少，诗沼翻。〕</font></font><font size=4px>面折，不能容人之过。</font><font size=4px color="#009090"><font size=4px>〔折，之舌翻。〕</font></font><font size=4px>时天子方招文学儒者，上曰："吾欲云云。"</font><font size=4px color="#009090"><font size=4px>〔张晏曰：所言欲施仁义也。师古曰：云云，犹言如此如此也，史略其辞耳。〕</font></font><font size=4px>黯对曰："陛下内多欲而外施仁义，柰何欲效唐、虞之治乎！"上默然，怒，变色而罢朝，公卿皆为黯惧。上退，谓左右曰："甚矣汲黯之戆也！"群臣或数黯，</font><font size=4px color="#009090"><font size=4px>〔师古曰：数，责也，音所具翻。〕</font></font><font size=4px>黯曰："天子置公卿辅弼之臣，宁令从谀承意，陷主于不义乎！且已在其位，纵爱身，柰辱朝廷何！"黯多病，病且满三月；上常赐告者数，</font><font size=4px color="#009090"><font size=4px>〔数，所角翻。〕</font></font><font size=4px>终不愈。最后病，庄助为请告。</font><font size=4px color="#009090"><font size=4px>〔为，于伪翻。〕</font></font><font size=4px>上曰："汲黯何如人哉？"助曰："使黯任职居官，无以逾人；然至其辅少主，守城深坚，招之不来，麾之不去，虽自谓贲、育亦不能夺之矣！"</font><font size=4px color="#009090"><font size=4px>〔贲，音奔。〕</font></font><font size=4px>上曰："然。古有社稷之臣，至如黯，近之矣！"</font><font size=4px color="#009090"><font size=4px>〔近，其靳翻〕</font></font><font size=4px>

 　　匈奴来请和亲，天子下其义。</font><font size=4px color="#009090"><font size=4px>〔下，遐嫁翻。〕</font></font><font size=4px>大行王恢，燕人也，习胡事，议曰："汉与匈奴和亲，率不过数岁，即复倍约；</font><font size=4px color="#009090"><font size=4px>〔倍，蒲妹翻。〕</font></font><font size=4px>不如勿许，兴兵击之。"韩安国曰："匈奴迁徙鸟举，难得而制，</font><font size=4px color="#009090"><font size=4px>〔言其轻疾，逐水草迁徙，若鸟之举也。〕</font></font><font size=4px>自上古不属为人。</font><font size=4px color="#009090"><font size=4px>〔不以人类待之。〕</font></font><font size=4px>今汉行数千里与之争利，则人马罢乏；</font><font size=4px color="#009090"><font size=4px>〔罢，读曰疲。〕</font></font><font size=4px>虏以全制其敝，此危道也。不如和亲。"群臣议者多附安国，于是上许和亲。

 　　元光元年（丁未，公元前一三四年）

 　　冬，十一月，初令郡国举孝廉各一人，</font><font size=4px color="#009090"><font size=4px>〔师古曰：孝，谓善事父母者；廉，谓清廉有廉隅者也。〕</font></font><font size=4px>从董仲舒之言也。

 　　卫尉李广为骁骑将军，屯云中，</font><font size=4px color="#009090"><font size=4px>〔周末置左、右、前、后将军，秦、汉因之，位上卿。至武帝置骁骑、车骑等将军，后来名号浸多，不可胜纪，谓之杂号将军。盘洲洪氏曰：西汉杂号将军掌征伐背叛，事讫则罢，不常置也。骁，坚尧翻。〕</font></font><font size=4px>中尉程不识为车骑将军，</font><font size=4px color="#009090"><font size=4px>〔姓谱：程本自颛顼重黎之后，周宣王时，程伯休父入为大司马，封于程者以为氏；与司马氏同出。〕</font></font><font size=4px>屯雁门；六月，罢。广与程不识俱以边太守将兵，有名当时。广行无部伍、行陈，</font><font size=4px color="#009090"><font size=4px>〔部者，军行各有分部；伍者，五人为伍也。部有校尉，伍有伍长。行，户刚翻。陈，读曰阵。〕</font></font><font size=4px>就善水草舍止，人人自便，不击刁斗以自卫，</font><font size=4px color="#009090"><font size=4px>〔孟康曰：刁斗，以铜作鐎，受一斗，昼炊饮食，夜击持行夜，名曰刁斗。苏林曰：形如鋗，无缘。荀悦曰：刁斗，小铃，如宫中传夜铃也。索隐曰：鋗，即铃也。埤苍云：鐎，温器有板；斗，似铫，无缘。师古曰：鐎，音谯。鋗，火玄翻；鋗，即铫也。铫，音姚。缘，去声。〕</font></font><font size=4px>莫府省约文书；然亦远斥候，</font><font size=4px color="#009090"><font size=4px>〔淮南子曰：斥，度也；候，视也，望也。〕</font></font><font size=4px>未尝遇害。程不识正部曲、行伍、营陈，击刁斗，士吏治军簿</font><font size=4px color="#009090"><font size=4px>〔师古曰：簿，文簿。治，直之翻；下言治同。〕</font></font><font size=4px>至明，军不得休息；然亦未尝遇害。不识曰："李广军极简易，</font><font size=4px color="#009090"><font size=4px>〔易，以豉翻。〕</font></font><font size=4px>然虏卒犯之，无以禁也；</font><font size=4px color="#009090"><font size=4px>〔卒，读曰猝。〕</font></font><font size=4px>而其士卒亦佚乐，咸乐为之死。</font><font size=4px color="#009090"><font size=4px>〔乐，音洛；下同。〕</font></font><font size=4px>我军虽烦扰，然虏亦不得犯我。"然匈奴畏李广之略，士卒亦多乐从李广而苦程不识。</font><font size=4px color="#009090"><font size=4px>〔师古曰：苦，谓厌苦之也。〕</font></font><font size=4px>

 　　臣光曰：易曰："师出以律，否臧凶。"</font><font size=4px color="#009090"><font size=4px>〔否，音鄙。易师卦初六爻辞。王弼注曰：齐众以律，失律则散；故师出以律。律不可失；失律而臧，何异于否！失令有功，法所不赦。故师出不以律，否臧皆凶。〕</font></font><font size=4px>言治众而不用法，无不凶也。李广之将，使人人自便。以广之材，如此焉可也；然不可以为法。何则？其继者难也；况与之并时而为将乎！夫小人之情，乐于安肆而昧于近祸，彼既以程不识为烦扰而乐于从广，且将仇其上而不服。然则简易之害，非徒广军无以禁虏之仓卒而已也！故曰"兵事以严终"，为将者，亦严而已矣。然则效程不识，虽无功，犹不败；效李广，鲜不覆亡哉！</font><font size=4px color="#009090"><font size=4px>〔鲜，息浅翻。〕</font></font><font size=4px>

 　　夏，四月，赦天下。

 　　五月，诏举贤良、文学，上亲策之。

 　　秋，七月，日有食之。 
</font><!--/HTMLBUILERPART0--><font size=4px>