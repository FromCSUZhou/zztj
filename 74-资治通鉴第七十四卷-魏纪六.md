<font size=4px>　　魏紀六</font><font size=4px color="#009090"><font size=4px>〔起著雍敦牂（戊午），盡旃蒙赤奮若（乙丑），凡八年。〕</font></font><font size=4px>

 　　烈祖明皇帝下

 　　景初二年（戊午、二三八）

 　　春，正月，帝召司馬懿於長安，使將兵四萬討遼東。討公孫淵也。留司馬懿於長穴，以備蜀也。諸葛亮死，乃敢召之遠略。將即亮翻。〕議臣或以為四萬兵多，役費難供。</font><font size=4px color="#009090"><font size=4px>〔議臣，當時謀議之臣也。〕</font></font><font size=4px>帝曰：「四千里征伐，</font><font size=4px color="#009090"><font size=4px>〔續漢志：遼東郡在洛陽東北三千六百里。〕</font></font><font size=4px>雖云用奇，亦當任力，不當稍計役費也。」帝謂懿曰：「公孫淵將何計以待 君﹖」對曰：「淵棄城豫走，上計也；據遼東拒大軍，其次也；</font><font size=4px color="#009090"><font size=4px>〔「遼東」當作「遼水」。〕</font></font><font size=4px>坐守襄平，此成禽耳。」</font><font size=4px color="#009090"><font size=4px>〔襄平縣，漢遼東郡治所，公孫淵所都。〕</font></font><font size=4px>帝 曰：「然則三者何出﹖」對曰：「唯明智能審量彼我，</font><font size=4px color="#009090"><font size=4px>〔量，音良。〕</font></font><font size=4px>乃豫有所割棄，此既非淵所及。」又謂：「今往孤遠，</font><font size=4px color="#009090"><font size=4px>〔言孤軍遠征也。〕</font></font><font size=4px>不能支久；必先拒 遼水，後守襄平也。」帝曰：「還往幾曰﹖」對曰：「往百日，攻百日，還百日，以六十日為什息，如此，一年足矣。」

 　　公孫淵聞之，復遣使稱臣，求救於吳。吳人欲戮其使，</font><font size=4px color="#009090"><font size=4px>〔欲報張彌、許晏之忿也。事見七十二卷青龍元年。復，扶又翻。〕</font></font><font size=4px>羊醸曰：</font><font size=4px color="#009090"><font size=4px>〔醸，古道字。〕</font></font><font size=4px>「不可，是肆匹夫之怒而捐霸王之計也，不如因而厚之，遣奇兵潛往以要其成。</font><font size=4px color="#009090"><font size=4px>〔要，一遙翻。〕</font></font><font size=4px>若魏伐不克，而我軍遠赴，是因結遐夷，義形萬里；若兵連不解，首尾離隔，則我虜其傍郡，驅略而歸，亦足以致天之罰，報雪曩事矣。」吳主曰：「善！」乃大勒謂淵使曰：「請俟後問，當從簡書，</font><font size=4px color="#009090"><font size=4px>〔左傳：狄伐邢，管敬仲言於齊侯曰：詩云：「豈不懷歸，畏此簡書。」簡書，同惡相恤之謂也；請救邢以從簡書。〕</font></font><font size=4px>必與弟同休戚。</font><font size=4px color="#009090"><font size=4px>〔淵遣使謝吳，自稱燕王，求為兄弟之國，故權因而稱之為弟。〕</font></font><font size=4px>又曰：「司馬懿所向無前，深為弟憂之。」</font><font size=4px color="#009090"><font size=4px>〔此晉史臣為此語耳，權必無此言。為，于偽翻。〕</font></font><font size=4px>

 　　帝問於護軍將蔣濟曰：「孫權其救遼東乎﹖」濟曰：「彼知官備已固，</font><font size=4px color="#009090"><font size=4px>〔魏、晉之間，謂國家為官。〕</font></font><font size=4px>利不可得，深入則非力所及，淺入則勞而無獲；權雖子弟在危，猶將不動，況異域之人兼以往者之辱乎！</font><font size=4px color="#009090"><font size=4px>〔亦謂斬張彌、許晏也。〕</font></font><font size=4px>今所以外揚此聲者，譎其行人，</font><font size=4px color="#009090"><font size=4px>〔譎，古穴翻。詐也。〕</font></font><font size=4px>疑之於我，我之不克，冀其折節事己耳。然沓渚之間，去淵尚遠，若大軍相守，事不速決，則權之淺規，或得輕兵掩襲，未可測也。」</font><font size=4px color="#009090"><font size=4px>〔淺規，謂規圖淺攻，不敢深入；吳君臣之為謀，已不逃蔣濟所料矣。〕</font></font><font size=4px>

 　　帝問吏部尚書盧毓：「誰可為司徒者﹖」毓薦處士管寧。</font><font size=4px color="#009090"><font size=4px>〔處，昌呂翻。〕</font></font><font size=4px>帝不能用，更問其次，對曰：「敦篤至行，則太中大夫韓暨；</font><font size=4px color="#009090"><font size=4px>〔行，下孟翻。〕</font></font><font size=4px>亮直清方，司隸校尉崔林；貞固純粹，則太常常爻。」二月，癸卯，以韓暨為司徒。

 　　漢主立皇后張氏，前后之妹也。立王貴人子璿為皇太子，</font><font size=4px color="#009090"><font size=4px>〔璿，旬緣翻。〕</font></font><font size=4px>瑤為安定王。

 　　大司農河南孟光問太子讀書及情性好尚於祕書郎郤正，</font><font size=4px color="#009090"><font size=4px>〔東漢以馬融為祕書郎，詣東觀典校書；祕書郎蓋自融始。好，呼到翻；下同。郤，綺戟翻。〕</font></font><font size=4px>正曰：「奉親虔恭，夙夜匪懈，有古世子之風；</font><font size=4px color="#009090"><font size=4px>〔懈，古隘翻。〕</font></font><font size=4px>接待群僚，舉動出於仁恕。」光曰：」如君所道，皆家戶所有耳；</font><font size=4px color="#009090"><font size=4px>〔謂其才行不逾中人也。〕</font></font><font size=4px>吾今所問，欲知其權略智謀</font><span class="h"><font size=4px>【章：甲十六行本「謀」作「調」；乙十一行本同；孔本同；張校同；下同。】</font></font><font size=4px>既不正曰：「世子之道，在於承志竭歡，</font><font size=4px color="#009090"><font size=4px>〔承志，謂承君父之志；竭歡，謂左右就養，承顏順色，以盡親之歡。〕</font></font><font size=4px>既不得妄有施為；智謀藏於胸懷，權略應時而發，此之有無，焉可豫知也！」</font><font size=4px color="#009090"><font size=4px>〔焉，於虔翻。〕</font></font><font size=4px>光知正慎宜，</font><font size=4px color="#009090"><font size=4px>〔慎宜者，謹言語，擇其所宜言乃言也。〕</font></font><font size=4px>不為放談，乃曰：「吾好直，言無所回避。今天下未定，智意為先，智意自然，不可力強致也。</font><font size=4px color="#009090"><font size=4px>〔強，其兩翻。〕</font></font><font size=4px>儲君讀書，寧當傚吾等竭力博識以待訪問，如博士探策講試以求爵位邪！</font><font size=4px color="#009090"><font size=4px>〔按漢書音義，作簡策難問例置案上，在試者意投射，取而答之，謂之射策，即探策也；若錄政化得失，顯而問之，謂之對策。探，吉南翻。〕</font></font><font size=4px>當務其急者。」正深謂光言為然。正，儉之孫也。</font><font size=4px color="#009090"><font size=4px>〔儉為益州刺史，漢靈帝中平五年，為盜賊所殺。〕</font></font><font size=4px>

 　　吳人鑄當千大錢。</font><font size=4px color="#009090"><font size=4px>〔杜佑曰：孫權赤烏元年鑄一當千大錢，徑一寸四分，重十六銖。〕</font></font><font size=4px>

 　　夏，四月，庚子，南鄉恭侯韓暨卒。

 　　六月，司馬懿軍至遼東，公孫淵使大將軍卑衍、楊祚</font><font size=4px color="#009090"><font size=4px>〔姓譜：卑，卑耳國之後，或云鮮卑之後。蔡邕胡太傅碑有太傅掾鴈門卑登。〕</font></font><font size=4px>將步騎數萬屯遼隧，圍塹二十餘里。</font><font size=4px color="#009090"><font size=4px>〔考異曰：晉宣紀云「南北六七十里，今從淵傳。〕</font></font><font size=4px>諸將欲擊之，懿曰：「賊所以堅壁，欲老吾兵也，今攻之，正墮其計。且賊，大眾在此，其巢窟空虛；直指襄平，詖之必矣。」乃多張旗幟，欲出其南，</font><font size=4px color="#009090"><font size=4px>〔幟，昌志翻。〕</font></font><font size=4px>衍等盡銳趣之。懿潛濟水，出其北，直趣襄平；</font><font size=4px color="#009090"><font size=4px>〔趣，七喻翻。〕</font></font><font size=4px>衍等恐，引兵夜走。諸軍進至首山，</font><font size=4px color="#009090"><font size=4px>〔首山在襄平西南。〕</font></font><font size=4px>淵復使衍等道戰，</font><font size=4px color="#009090"><font size=4px>〔復，扶又翻；下同。〕</font></font><font size=4px>懿擊，大破之，遂進圍襄平。

 　　秋，七月，大霖雨，遼水暴漲，運船自遼口徑至城下。</font><font size=4px color="#009090"><font size=4px>〔遼口，遼水津渡之口也。〕</font></font><font size=4px>雨月餘不正，平地水數尺；三軍恐，欲移營，懿令軍中：「敢有言徙者斬！」都督令史張靜犯令，斬之，</font><font size=4px color="#009090"><font size=4px>〔晉職官志：魏制，諸公加兵者置都督令史一人。〕</font></font><font size=4px>軍中乃定。賊恃水，樵牧自若，諸將欲取之，懿皆不聽。司馬陳珪曰：「昔攻上庸，八部俱進，晝夜不息，故能一旬之半，拔堅城，斬孟達。</font><font size=4px color="#009090"><font size=4px>〔事見七十一卷太和二年。〕</font></font><font size=4px>今者遠來而更安緩，愚竊惑焉。」懿曰：「孟達眾少而食支一年，將士四倍於遠而糧不淹月；</font><font size=4px color="#009090"><font size=4px>〔淹，留也；言所留之糧不支一月也。〕</font></font><font size=4px>以一月圖一年，安可不速！以四擊一，正令失半而克猶當為之，是以不計死傷，與糧競也。</font><font size=4px color="#009090"><font size=4px>〔競，爭也。懿之語珪，猶有廋辭，蓋其急攻孟達，豈特與糧競哉﹖懼吳、蜀救兵至耳。〕</font></font><font size=4px>今賊眾我寡，賊飢我飽，水雨乃爾，</font><font size=4px color="#009090"><font size=4px>〔爾，如此也。〕</font></font><font size=4px>功力不設，雖當促之，亦何所為！自發京師，不憂賊攻，但恐賊走。今賊糧垂盡而圍落未合，掠其牛馬，抄其樵采，</font><font size=4px color="#009090"><font size=4px>〔抄，楚交翻。〕</font></font><font size=4px>此故驅之走也。夫兵者詭道，善因事變。</font><font size=4px color="#009090"><font size=4px>〔言善兵者，能因事而變化也。〕</font></font><font size=4px>賊憑眾恃雨，故雖飢困，未肯束手，當示無能以安之。取小利以驚之，非計也。」</font><font size=4px color="#009090"><font size=4px>〔懿知淵可禽，欲以全取之。〕</font></font><font size=4px>朝廷聞師遇雨，咸欲罷兵。帝曰：「司馬懿臨危制變，禽淵可計日待也。」

 　　雨霽，懿及合圍，作土山地道，楯櫓鉤衝，</font><font size=4px color="#009090"><font size=4px>〔楯，干也，攻城之士以扞蔽其身。櫓，樓車，登之以望城中。鉤，鉤梯也。所以鉤引上城者。衝，衝車也，以衝城。〕</font></font><font size=4px>晝夜攻之，矢石如雨。淵窘急，</font><font size=4px color="#009090"><font size=4px>〔窘，巨隕翻。〕</font></font><font size=4px>糧盡，中相，食死者甚多，其將楊祚等降。八月，淵使相國王建、御史大夫柳甫請解圍卻兵，當君臣面縛。懿命斬之，檄告淵曰：「楚、鄭列國，而鄭伯猶肉袒牽羊迎之。</font><font size=4px color="#009090"><font size=4px>〔左傳：楚莊王圍鄭，克之入自皇門，至于逵路，鄭伯肉袒牽羊以逆。〕</font></font><font size=4px>孤天子上公，</font><font size=4px color="#009090"><font size=4px>〔漢太傅，位上公。懿時為太尉而自謂上公，以太尉於三公為上也。〕</font></font><font size=4px>而建等欲孫解圍退舍，豈得禮邪！二人老耄，傳言失指，已相為斬之。</font><font size=4px color="#009090"><font size=4px>〔為，于偽翻。〕</font></font><font size=4px>若意有未已，可更遣年少有明決者來！」</font><font size=4px color="#009090"><font size=4px>〔少，詩照翻。〕</font></font><font size=4px>淵復遣侍中衛演乞克日送任，</font><font size=4px color="#009090"><font size=4px>〔送任，謂送質子也。復，扶又翻。〕</font></font><font size=4px>懿謂演曰：「軍事大要有五：能戰當戰，不能戰當守，不能守當走；餘三事，但有降與死耳。</font><font size=4px color="#009090"><font size=4px>〔降，戶江翻。〕</font></font><font size=4px>汝不肯面縛，此為決就死也，不須送任！」壬午，襄平潰，淵與子脩將數百騎突圍東南走，大兵急擊之，斬淵父子於梁水之上。</font><font size=4px color="#009090"><font size=4px>〔班志：遼東郡遼陽縣，註云：大梁水西南至遼陽，入遼水。水經註：小遼水出玄菟高句麗縣遼山，，西南流逕襄平縣，入大梁水；水出北塞外，西南流而入于遼水。〕</font></font><font size=4px>懿既入城，誅其公卿以下及兵民七千餘人，築為京觀。</font><font size=4px color="#009090"><font size=4px>〔杜預曰：積尸封土於其上，謂之京觀。觀，古玩翻。〕</font></font><font size=4px>遼東、帶方、槳浪玄菟四郡皆平。</font><font size=4px color="#009090"><font size=4px>〔漢帶方縣，屬樂浪、玄菟四郡皆平。漢帶方縣，屬樂浪郡公孫氏分立郡。陳壽曰：建安中，公孫康分屯有以南荒地為帶方郡倭、韓諸國羈屬焉。樂浪，音洛琅。菟，同都翻。〕</font></font><font size=4px>

 　　淵之將反也，將軍綸直、賈範等苦諫，</font><font size=4px color="#009090"><font size=4px>〔綸，姓；直，名；其先以邑為姓。〕</font></font><font size=4px>玄菟四郡皆平淵皆殺之，懿乃封直等之墓，顯其遺嗣，釋淵叔父恭之囚。</font><font size=4px color="#009090"><font size=4px>〔淵囚恭事見七十一卷太和二年。〕</font></font><font size=4px>中國人欲還舊鄉者，恣聽之。遂班師。</font><font size=4px color="#009090"><font size=4px>〔司馬懿與諸葛亮相守閉壁，若無能為者；及討公孫淵，智計橫出。鄙語有云：「棋逢敵手難藏行」，其是之謂乎！〕</font></font><font size=4px>

 　　初，潚兄晃為恭任子在洛陽，先淵未反時，數陳其變，</font><font size=4px color="#009090"><font size=4px>〔先，悉薦翻。數，所角翻；下同。〕</font></font><font size=4px>欲令國家討淵；及淵謀道，帝不忍市斬，欲就獄殺之。</font><font size=4px color="#009090"><font size=4px>〔晃數陳淵之必反，非同逆者也；帝欲殺之以絕其類，刑之於於市則無名，故欲就獄殺之。〕</font></font><font size=4px>廷尉高柔上疏曰：「臣竊聞晃先數自歸，陳淵禍萌，雖為凶族，原心可恕。夫史尼亮司馬牛之憂，</font><font size=4px color="#009090"><font size=4px>〔司馬牛，未司馬桓魋之弟也。魋凶惡，牛憂之，曰：「人皆有兄弟，我獨亡。」謂魋之積惡，將死亡無曰。〕</font></font><font size=4px>祁奚明叔向之過，</font><font size=4px color="#009090"><font size=4px>〔左傳：晉人逐欒盈，殺羊舌虎，囚虎兄叔向。祁奚見范宣子曰：「管、蔡為戮，周公右王；若之何以虎也棄社稷！」宣子言諸公而免之。〕</font></font><font size=4px>在昔之美義也。臣以為晃信有言，宜貸其死；苟自無言，便當市斬。今進不赦其命，退不彰其罪，閉著囹圄，使自弔分，</font><font size=4px color="#009090"><font size=4px>〔著，直略翻。引分，即引決也。〕</font></font><font size=4px>四方觀國，或疑此舉也。」帝不聽，竟遣使齎金屑飲晃及其妻子，</font><font size=4px color="#009090"><font size=4px>〔飲，於鴆翻。〕</font></font><font size=4px>賜以棺衣，殯斂於宅。</font><font size=4px color="#009090"><font size=4px>〔宅，晃所居者。斂，力贍翻。〕</font></font><font size=4px>

 　　九月，吳改元赤烏。</font><font size=4px color="#009090"><font size=4px>〔權以赤烏集於殿前改元。〕</font></font><font size=4px>

 　　吳步夫人卒。

 　　初，吳主為討虜將軍，在吳，娶吳郡徐氏；太子登所生庶賤，吳主令徐氏母養之。徐氏勡，故無寵。及吳主西徙，</font><font size=4px color="#009090"><font size=4px>〔謂自吳而西徙都武昌也。〕</font></font><font size=4px>徐氏留處吳；而臨淮步夫人寵冠後庭，</font><font size=4px color="#009090"><font size=4px>〔步夫人，騭之族也。處，昌呂翻。冠，古現翻。〕</font></font><font size=4px>吳主欲立為皇后，而群臣議在徐氏，吳主依違者十餘年。</font><font size=4px color="#009090"><font size=4px>〔依違，不決也。〕</font></font><font size=4px>會步氏卒，群臣奏追贈皇后印綬，</font><font size=4px color="#009090"><font size=4px>〔綬，音受。〕</font></font><font size=4px>徐氏竟廢，卒於吳。

 　　吳主使中書郎呂壹典校諸官府及州郡文書，壹因此漸作威福，深文巧詆，排陷無辜，毀短大臣，纖介必聞。太子登數諫，</font><font size=4px color="#009090"><font size=4px>〔數，所角翻；下同。〕</font></font><font size=4px>吳主不聽，群臣莫敢復言，</font><font size=4px color="#009090"><font size=4px>〔復，扶又翻。〕</font></font><font size=4px>皆畏之側目。

 　　壹誣白故江夏太守刁嘉謗訕國政，</font><font size=4px color="#009090"><font size=4px>〔訕，山諫翻。〕</font></font><font size=4px>吳主怒，收嘉，繫獄驗問。時同坐人皆畏怖壹，</font><font size=4px color="#009090"><font size=4px>〔其時與嘉同坐者。坐，徂臥翻。〕</font></font><font size=4px>並言聞之。侍中北海是儀獨云無聞，</font><font size=4px color="#009090"><font size=4px>〔是，姓；儀，名。儀本姓氏，孔融嘲儀以氏字為民上無頭，遂改姓是。〕</font></font><font size=4px>遂見窮詰，累日，詔旨轉厲，群臣為之屏息。</font><font size=4px color="#009090"><font size=4px>〔為，于偽翻。屏，必郢翻；屏息，不敢舒氣也。〕</font></font><font size=4px>儀曰：「今刀鋸已在臣頸，臣何敢為嘉隱諱，自取夷滅，為不忠之鬼！顧以聞知當有本末。」據實答問，辭不傾移，吳主遂舍之；</font><font size=4px color="#009090"><font size=4px>〔舍，讀曰捨。〕</font></font><font size=4px>嘉亦得免。

 　　上大將軍陸遜、太常潘濬憂壹亂國，每言之輒流涕。壹白丞相顧雍過失，吳主怒，詰責雍，</font><font size=4px color="#009090"><font size=4px>〔詰，去吉翻。〕</font></font><font size=4px>黃門侍郎謝図語次問壹：</font><font size=4px color="#009090"><font size=4px>〔図，與宏同；乎萌翻〕</font></font><font size=4px>「顧公事何如﹖」壹曰：「不能佳。」図又問：「若此公免退，誰當代之﹖」壹未答。図曰：「得無潘太常得之乎﹖」壹</font><span class="h"><font size=4px>【章：甲十六行本「壹」下有「良久」二字；乙十一行本同；孔本同；退齋校同。】</font></font><font size=4px>曰：「君語近之也。」</font><font size=4px color="#009090"><font size=4px>〔近，其靳翻。〕</font></font><font size=4px>図曰：「潘太常常切齒於君，但道無因耳。</font><font size=4px color="#009090"><font size=4px>〔謂欲奏舉其罪而非太常之職，故其道無因也。〕</font></font><font size=4px>今日代顧公，恐明日便擊君矣！」</font><font size=4px color="#009090"><font size=4px>〔漢制，丞相、御史舉奏百官有罪者。〕</font></font><font size=4px>壹大懼，遂解散雍事。潘濬求朝，詣建業，</font><font size=4px color="#009090"><font size=4px>〔濬本留武昌。朝，直遙翻。〕</font></font><font size=4px>欲盡辭極諫，至，聞太子登已數言之</font><font size=4px color="#009090"><font size=4px>〔至建業而知太子數言壹事。〕</font></font><font size=4px>而不見從；濬乃大請百寮，欲因會手刃殺壹，以身當之，</font><font size=4px color="#009090"><font size=4px>〔以身當擅殺之罪。〕</font></font><font size=4px>為國除患。</font><font size=4px color="#009090"><font size=4px>〔為，于偽翻；下同。〕</font></font><font size=4px>壹密聞佑知，稱疾不行。

 　　西陵督步騭上疏曰：「顧雍、陸遜、潘濬，志在竭誠，寢食不寧，念欲安國利民，建久長之計，可謂心膂股肱社稷之臣矣。宜各委任，不使他官監其所司，課其殿最。</font><font size=4px color="#009090"><font size=4px>〔監，古銜翻。殿，可甸翻。賢曰：殿，軍後也；課居後也。最，凡要之先也；課居先也。〕</font></font><font size=4px>此三臣思慮不到則已豈敢欺負所天乎！」</font><font size=4px color="#009090"><font size=4px>〔君，天也。〕</font></font><font size=4px>

 　　左將軍朱據部曲應受三萬緡，工王遂詐而受之。壹疑據實取，考問主者，</font><font size=4px color="#009090"><font size=4px>〔主者，據吏也。〕</font></font><font size=4px>死於杖下；據哀其無辜，厚棺斂之，</font><font size=4px color="#009090"><font size=4px>〔棺，古玩翻。歛，力驗翻。〕</font></font><font size=4px>壹又表據吏為據隱，故厚其殯。吳主數責問據，據無以自明，藉草待罪；數曰，典軍吏劉助覺，言王遂所所取。</font><font size=4px color="#009090"><font size=4px>〔劉助覺其事而言之。〕</font></font><font size=4px>吳主大感悟，曰：「朱據見枉，況吏民乎！」乃窮治壹罪，</font><font size=4px color="#009090"><font size=4px>〔治，直之翻。〕</font></font><font size=4px>賞助百萬。

 　　丞相雍至廷尉斷獄，</font><font size=4px color="#009090"><font size=4px>〔斷，丁亂翻。〕</font></font><font size=4px>壹以囚見。雍和顏色問其辭狀，臨出，又謂垌曰：「君意得無欲有所道乎﹖」</font><font size=4px color="#009090"><font size=4px>〔道，言也。〕</font></font><font size=4px>壹叩頭無言。時尚書郎懷敘</font><font size=4px color="#009090"><font size=4px>〔懷，姓；敘，名。姓譜：無懷氏之後。〕</font></font><font size=4px>面詈辱壹，雍責敘曰：「官有正法，何至於此！」有司奏壹大辟，</font><font size=4px color="#009090"><font size=4px>〔辟，毗亦翻。〕</font></font><font size=4px>或以為宜加焚裂，用彰元惡，</font><font size=4px color="#009090"><font size=4px>〔殷紂用炮烙之刑，項羽燒殺紀信，漢武帝焚蘇文於橫橋，然未以為刑名也。王莽作焚如之刑，後世不復遵用。裂，謂車裂，古之轘刑。〕</font></font><font size=4px>吳主以訪中書令會稽闞澤，</font><font size=4px color="#009090"><font size=4px>〔會，古外翻。闞，姓也。左傳齊有大夫闞止。〕</font></font><font size=4px>澤曰：「盛明之世，不宜復有此刑。」</font><font size=4px color="#009090"><font size=4px>〔復，扶又翻；下同。〕</font></font><font size=4px>吳主從之。

 　　壹既伏誅，吳主使中書郎袁禮還云：『與子瑜、子山、義封、定公相見，</font><font size=4px color="#009090"><font size=4px>〔諸葛瑾，字子瑜。步騭，字子山。朱然，字義封。呂岱，字定公。瑾，渠吝翻。騭，職日翻。〕</font></font><font size=4px>並咨以時事當有所先後，</font><font size=4px color="#009090"><font size=4px>〔謂時事所當行何者為先，何者為後也。〕</font></font><font size=4px>各自以不掌民事，不肯便有所陳悉，推之伯言、承明。</font><font size=4px color="#009090"><font size=4px>〔推，吐雷翻。〕</font></font><font size=4px>陸遜，字伯言。潘濬，字承明。〕伯言、承明見禮泣涕懇側，辭旨辛苦，至乃懷執危怖，有不自安之心。』</font><font size=4px color="#009090"><font size=4px>〔怖，普布翻。〕</font></font><font size=4px>聞之帳然，深自刻怪！</font><font size=4px color="#009090"><font size=4px>〔刻，怪也。〕</font></font><font size=4px>何者﹖夫惟聖人能無過行，</font><font size=4px color="#009090"><font size=4px>〔行，下孟翻。〕</font></font><font size=4px>明者能自見耳。人之舉厝，何能悉中！</font><font size=4px color="#009090"><font size=4px>〔中，竹仲翻。〕</font></font><font size=4px>獨當己有以傷拒眾意，忽不自覺，故諸君有嫌難耳。不爾，何緣乃至於此乎﹖與諸君從事，自少至長，髮有二色，</font><font size=4px color="#009090"><font size=4px>〔二色，謂班白也。少，詩照翻。長，知兩翻。〕</font></font><font size=4px>以謂表裏足以明露，公私分計足用相保，</font><font size=4px color="#009090"><font size=4px>〔分，扶問翻。〕</font></font><font size=4px>義雖君臣，恩猶骨肉，榮福喜戚，相與共之。忠不匿情，智無遺計，事統是非，</font><font size=4px color="#009090"><font size=4px>〔言行事是，則君臣同其是；非，則同其非也。〕</font></font><font size=4px>諸君豈得從容而已哉！</font><font size=4px color="#009090"><font size=4px>〔從，千容翻。〕</font></font><font size=4px>同船濟水，將誰與易！</font><font size=4px color="#009090"><font size=4px>〔易，如字。〕</font></font><font size=4px>齊桓有善，管子未嘗不歎，有過未嘗不諫，諫而不得，終諫不止。今孫自省無桓公之德，</font><font size=4px color="#009090"><font size=4px>〔省，悉景翻。〕</font></font><font size=4px>而諸君諫諍未出於口，仍執嫌難；以此言之，孤於齊桓良優，未知諸君於管子何如耳！」</font><font size=4px color="#009090"><font size=4px>〔下之於上，不從其令而從其意。孫權自謂優於齊桓，而責其臣以管子。使吳誠有管子，亦不敢盡言於權，觀諸陸遜可見矣。〕</font></font><font size=4px>

 　　冬，十一月，壬午，以司空衛臻為司徒，司隸校尉崔林為司空。

 　　十二月，漢蔣琬出屯漢中。

 　　乙丑，帝不豫。

 　　辛巳，立郭夫人為皇后。

 　　初，太祖為魏公，以贊令劉放、</font><font size=4px color="#009090"><font size=4px>〔鄮縣，漢屬沛郡，王莽改曰贊治，魏分屬譙郡。或曰贊，相也，凡出令使之贊相，因以為官名。蓋魏武霸府所置也。〕</font></font><font size=4px>參軍事孫資皆為祕書郎。文帝即位，更名祕書曰中書，以放為監，資為令，遂掌機密。</font><font size=4px color="#009090"><font size=4px>〔漢桓帝延熹二年，置祕書監；魏武為魏王，置祕書令丞，典尚書奏事，黃初初，改為中書，置監、令，中書有監、令自此始。自魏及晉，遂為要官，荀勗所謂鳳凰池也。更，工衡翻。〕</font></font><font size=4px>帝即位，尤見寵任，皆加侍中、光祿大夫，封本縣侯。</font><font size=4px color="#009090"><font size=4px>〔放，涿郡方城人。資，太原中都人。〕</font></font><font size=4px>是時，帝親覽萬機數，數興軍旅，</font><font size=4px color="#009090"><font size=4px>〔數，所角翻。〕</font></font><font size=4px>腹心之任，皆二人管之；每有大事，朝臣會議，常令決其是非，擇而行之。中護軍蔣濟上疏曰：</font><font size=4px color="#009090"><font size=4px>〔此疏亦是濟為中護軍時所上，通鑑因敘放、資事而書之於此。〕</font></font><font size=4px>「臣聞大臣太重者或危，左右太親者身蔽，古之至戒也。往者大臣秉事，外內扇動；</font><font size=4px color="#009090"><font size=4px>〔蓋謂文帝時也。或曰：謂受遺大臣也。〕</font></font><font size=4px>陛下卓然自覽萬機，莫不祗肅。夫大臣非不忠也，然威權在下，則眾心慢上，勢之常也。陛下既已察之於大臣，願無忘之於左右，左右忠正遠慮，未必賢於大臣，至於便辟取合，或能工之。</font><font size=4px color="#009090"><font size=4px>〔便，毗連翻。辟，讀曰僻。〕</font></font><font size=4px>今外所言，輒厔『中書雖使恭慎，不敢外交』。但有此名，猶惑世俗，況實握事要，日在目前；儻因疲倦之間有所割制，</font><font size=4px color="#009090"><font size=4px>〔謂因人主疲倦之時，有所剖割而制斷也。〕</font></font><font size=4px>眾臣見其能推移於事，即亦因時而向之。一有此端，私招朋援，臧否毀譽，必有所興，</font><font size=4px color="#009090"><font size=4px>〔否，音鄙。譽，音余。〕</font></font><font size=4px>功負賞罰，必有所易，</font><font size=4px color="#009090"><font size=4px>〔負，罪也；易則賞罰不當乎功罪。〕</font></font><font size=4px>直道而上者或壅，曲附左右者反達，因微而入，緣形而出，意所狎信，不復猜覺。此宜聖智所當早聞，外以經意，則形際自見；</font><font size=4px color="#009090"><font size=4px>〔言放、資日在左右，狎而信之，不復覺其為姦；非若早聞忠言，自覽萬機，外以示經意國事，則放、資之形際必呈露而不可掩矣。復，扶又翻。見賢遍翻。〕</font></font><font size=4px>或恐朝臣畏言不合而受左右之恐，莫適以聞。</font><font size=4px color="#009090"><font size=4px>〔適，丁歷翻。〕</font></font><font size=4px>臣竊亮陛下潛神默思，公聽並觀，若事有未盡於理而物有未周於用，將改曲易調，</font><font size=4px color="#009090"><font size=4px>〔調，徒釣翻。以琴瑟為喻也。〕</font></font><font size=4px>遠與黃、唐角功，</font><font size=4px color="#009090"><font size=4px>〔角者，兩兩相當也。黃、唐，黃帝、唐堯。〕</font></font><font size=4px>近昭武、文之績，豈牽近習而已哉！然君不可悉任天下之事，必當有所付；若委之一臣，自非周公旦之忠，管夷吾之公，則有弄權</font><span class="h"><font size=4px>【章：甲十六行本「權」作「機；乙十一行本同；孔本同。】</font></font><font size=4px>敗官之敝。</font><font size=4px color="#009090"><font size=4px>〔敗，補邁翻。〕</font></font><font size=4px>當今柱石之士雖少，至於行稱一州，</font><font size=4px color="#009090"><font size=4px>〔少，詩沼翻。行，戶孟翻。〕</font></font><font size=4px>智效一官，忠信竭命，各奉其職，可並驅策，不使聖明之朝有專吏之名也！」</font><font size=4px color="#009090"><font size=4px>〔專吏，謂專任放、資。〕</font></font><font size=4px>帝不聽。</font><font size=4px color="#009090"><font size=4px>〔自此以前皆非此年事。通鑑因放、資患失之心以誤帝託孤之事，遂書之於此以先事。〕</font></font><font size=4px>

 　　及寢疾，深念後事，乃以武帝子燕王宇為大將軍，與領軍將軍夏侯獻、武衛將軍曹爽、</font><font size=4px color="#009090"><font size=4px>〔魏制：領軍將軍主中壘、五校、武衛等三營。武衛將軍，蓋領武衛營也。太祖以許褚典宿衛，遷武衛中郎將，武衛之號自此始。後又遷武衛將軍，於是武衛始有將軍之號。晉泰始初，罷武衛將軍官。〕</font></font><font size=4px>屯騎校尉曹肇、驍騎將軍秦朗等對輔政。爽，真之子；肇，休之子也。帝少與燕王宇善，故以後事屬之。</font><font size=4px color="#009090"><font size=4px>〔少，詩照翻。屬，之欲翻。〕</font></font><font size=4px>

 　　劉放、孫資久典機任，獻、肇心內不平；殿中有雞棲樹，二人相謂曰：「此亦久矣，其能復幾！」</font><font size=4px color="#009090"><font size=4px>〔殿中畜雞以司晨，棲於樹上，因謂之雞棲樹。獻、肇指以喻放、資。一言而發司馬氏篡魏之機，言之不可不謹也如是夫！以此觀獻、肇之輕脫，又何足以託孤哉！復扶又翻。幾，居豈翻。〕</font></font><font size=4px>放、資懼有後害，陰圖間之。</font><font size=4px color="#009090"><font size=4px>〔間，古莧翻。〕</font></font><font size=4px>燕王性恭良，陳誠固辭。帝引放、資入臥內，問曰：「燕王正爾為﹖」</font><font size=4px color="#009090"><font size=4px>〔言其性恭良，為事正如此也。〕</font></font><font size=4px>對曰：「燕不實自知不堪大任故耳。」帝曰：「誰可任者﹖」時惟曹爽獨在側，放、資因薦爽，且言：「宜召司馬懿與相參。」帝曰：「爽堪其事不﹖」</font><font size=4px color="#009090"><font size=4px>〔不，讀曰否。〕</font></font><font size=4px>爽流汗不能對。放躡其足，耳之曰：</font><font size=4px color="#009090"><font size=4px>〔附耳語之也。〕</font></font><font size=4px>「臣以死奉社稷。」帝從放、資言，欲用爽、懿，既而中變，敕停前命；放、資復入見說帝，</font><font size=4px color="#009090"><font size=4px>〔復，扶又翻。見，賢遍翻。說，輸芮翻。〕</font></font><font size=4px>帝又從之。放曰：「宜為手詔。」帝曰：「我困篤，不能。」放即上牀，執帝手強作之，</font><font size=4px color="#009090"><font size=4px>〔強，其兩翻。〕</font></font><font size=4px>遂齎出，大言曰：「有詔免燕王宇等官，不得停省中。」皆流涕而出。</font><font size=4px color="#009090"><font size=4px>〔考異曰：「宇性恭良，陳誠固辭。帝引見放、資入臥內，問曰：『燕王正爾為﹖』放、資對曰：『燕王實自知不堪大任故耳。』帝曰：『曹爽可代宇否﹖』放、資因贊成之。又深陳宜速召太尉司馬宣王，帝維其言。放、資既出，帝意復變，詔止宣王勿來。尋更見放、資曰：『我自召太尉，而曹肇等反使吾止之。』命更為詔，帝獨召爽與放、資俱受詔命，遂免宇、獻、肇、朗官。」按陳壽當晉世作魏志，若言放、資本情，則於時非美，故遷就而為之諱也。今依習鑿齒漢晉晢秋、郭頒世語，似得其實。〕</font></font><font size=4px>甲申，以曹爽為大將軍。帝嫌爽才弱，復拜尚書孫禮，為大將軍長史以佐之。</font><font size=4px color="#009090"><font size=4px>〔為下爽出孫禮張本。復，扶又翻。〕</font></font><font size=4px>

 　　是時，司馬懿在汲，</font><font size=4px color="#009090"><font size=4px>〔時自遼東還師，次于汲也。汲縣自漢以來屬河內郡。〕</font></font><font size=4px>帝令給使辟邪</font><font size=4px color="#009090"><font size=4px>〔辟邪，給使之名，猶漢丞相倉頭呼為宜祿也。〕</font></font><font size=4px>齎手詔召之。先是，燕不為帝畫計，</font><font size=4px color="#009090"><font size=4px>〔先，悉薦翻。為，于偽翻。〕</font></font><font size=4px>以為關事重，宜遣懿便道自軹關西還長安，</font><font size=4px color="#009090"><font size=4px>〔關中事重，謂備蜀及撫安氐羌也。軹縣，屬河內郡。賢曰：軹故城在洛州濟源縣東南。五代志：軹關，在河內郡王屋縣。杜佑曰：軹關在河南府濟源縣界。〕</font></font><font size=4px>事已施行。懿斯須得二詔，前後相違。疑京師有變，乃疾驅入朝。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　三年（己未、二三九）

 　　春，正月，懿至，入見，</font><font size=4px color="#009090"><font size=4px>〔見，賢遍翻。〕</font></font><font size=4px>帝執其手曰：「吾以後弗屬君，</font><font size=4px color="#009090"><font size=4px>〔見，賢遍翻。屬，之欲翻。〕</font></font><font size=4px>君與曹爽輔少子。</font><font size=4px color="#009090"><font size=4px>〔少，詩照翻。〕</font></font><font size=4px>死乃可忍，吾忍死待君，得相見，無所復恨矣！」</font><font size=4px color="#009090"><font size=4px>〔復，扶又翻。〕</font></font><font size=4px>及召齊、秦二于以示懿，別指齊王芳謂懿曰：「此是也，君諦視之，勿誤也！」</font><font size=4px color="#009090"><font size=4px>〔諦，可計翻，審也。〕</font></font><font size=4px>又教齊王令前抱懿頸。懿頓首流涕。是日，立齊王為皇太子。帝尋殂。</font><font size=4px color="#009090"><font size=4px>〔陳壽曰：年三十六。裴松之曰：按魏武以建安九年八月定鄴，文帝始納甄后，明帝應以十年生，計至此年正月，整三十四年耳。時改正朔，以故年十二月為今年正月，可強名三十五年，不得三十六也。〕</font></font><font size=4px>

 　　帝沈毅明敏，</font><font size=4px color="#009090"><font size=4px>〔沈，持林翻。〕</font></font><font size=4px>任心而行，料簡功能，</font><font size=4px color="#009090"><font size=4px>〔料，音聊。〕</font></font><font size=4px>屏絕浮偽。</font><font size=4px color="#009090"><font size=4px>〔屏，必郢翻。〕</font></font><font size=4px>行師動眾，論決大事，謀臣將相，咸服帝之大略。性特強識，雖左右小臣，官簿性行，名跡所履，</font><font size=4px color="#009090"><font size=4px>〔行，戶孟翻。〕</font></font><font size=4px>及其父兄子弟，一經耳目，終不遺忘。</font><font size=4px color="#009090"><font size=4px>〔忘，巫放翻。〕</font></font><font size=4px>

 　　孫盛論曰：聞之長老，魏明帝天姿秀出，立髮垂地，口吹少言，</font><font size=4px color="#009090"><font size=4px>〔吃，居乞翻；言蹇也。〕</font></font><font size=4px>而沈毅好斷。</font><font size=4px color="#009090"><font size=4px>〔沈，持林翻。好，呼到翻。斷，丁亂翻。〕</font></font><font size=4px>初，諸公受遺輔導，帝皆以方任處之，</font><font size=4px color="#009090"><font size=4px>〔謂使曹休鎮淮南、曹真鎮關中、司馬懿屯宛也。處，昌呂翻。〕</font></font><font size=4px>政自己出。優禮大臣，開容善直，雖犯顏極諫，無所摧戮，其君人之量如此其偉也。然不思建德垂風，不固維城之基，</font><font size=4px color="#009090"><font size=4px>〔詩曰：宗子維城。此言帝猜忌宗室，以亡魏。〕</font></font><font size=4px>至使大權偏據，社稷無衛，悲夫！

 　　太子即位，年八歲；大赦。尊皇后曰皇太后，加曹爽、司馬懿侍中，假節鉞，都督中外諸軍、錄尚書事。</font><font size=4px color="#009090"><font size=4px>〔晉職官志曰：持節都督無定員。前漢遣使始有持節。光武建武初，征伐四方，始權時置督軍御史，事竟罷。建安中，魏武為相，始遣大將軍督之，二十一年，征孫權還，遣夏侯惇督二十六軍是也。文帝黃初三年，始置都督諸州軍事，或領刺史。又上軍大將軍曹真都督中外諸軍事，假黃鉞，則總統內外諸軍矣。錄尚書事，漢東都諸公之重任也，今爽懿既督中外諸軍，又錄尚書事，則文武爻權，盡歸之矣。自此迄于六朝，凡權臣壹是專制國命。〕</font></font><font size=4px>諸所興作宮室之役，皆以遺詔罷之。</font><font size=4px color="#009090"><font size=4px>〔曰以者，非遺詔真有此指也。〕</font></font><font size=4px>

 　　爽、懿各領兵三千人更宿殿內，</font><font size=4px color="#009090"><font size=4px>〔更，工衡翻。〕</font></font><font size=4px>爽以懿年位素高，常公事之，每事諮訪，不敢專行。</font><font size=4px color="#009090"><font size=4px>〔或問使爽能守此而不變，可以免魏室之禍否﹖曰：貓鼠不可以同穴，使爽能率此而行之，亦終為懿所啖食耳。〕</font></font><font size=4px>

 　　初，并州刺史東平畢軌</font><font size=4px color="#009090"><font size=4px>〔姓譜：畢公高之後。〕</font></font><font size=4px>及鄧颺、李勝、何晏、丁謐</font><font size=4px color="#009090"><font size=4px>〔颺，余章翻，又余亮翻。〕</font></font><font size=4px>皆有才名而急於富貴，趨時附勢，明帝惡其浮華，</font><font size=4px color="#009090"><font size=4px>〔趨，七喻翻。惡烏路翻。〕</font></font><font size=4px>皆抑而不用。曹爽素與親善，及輔政，驟加引擢，以為腹心。晏，進之孫；謐，斐之子也。</font><font size=4px color="#009090"><font size=4px>〔何進見漢靈帝紀。可斐事見六十六卷獻帝建安十六年。〕</font></font><font size=4px>晏等咸共推戴爽，以為重權不可委之於人。可謐為爽畫策，</font><font size=4px color="#009090"><font size=4px>〔為，于偽翻。〕</font></font><font size=4px>使爽白天子發詔，轉司馬懿為太傅，外以名號尊之內，欲令尚書奏事，先來由己，得制其輕重也。爽從之。</font><font size=4px color="#009090"><font size=4px>〔為下懿族爽等張本。〕</font></font><font size=4px>二月，丁丑，以司馬懿為太傅、以爽弟羲為中領軍、訓為武衛將軍、彥為散騎常侍侍講，</font><font size=4px color="#009090"><font size=4px>〔以在少帝左右，令侍講說。侍講之官，起乎此也。〕</font></font><font size=4px>其餘諸弟皆以列侯侍從，</font><font size=4px color="#009090"><font size=4px>〔從，才用翻。〕</font></font><font size=4px>出入禁闥，貴寵莫盛焉。

 　　爽事太傅，禮貌雖存，而諸所興造，希復由之。</font><font size=4px color="#009090"><font size=4px>〔復，扶又翻；下同。〕</font></font><font size=4px>爽徙吏部尚書盧毓為僕射，</font><font size=4px color="#009090"><font size=4px>〔毓，余六翻。〕</font></font><font size=4px>而以何晏代之，以鄧颺、丁謐為尚書，畢軌為司 隸校尉。晏等依勢用事，附會者升進，違忤者罷退，內外望風，莫敢忤旨。</font><font size=4px color="#009090"><font size=4px>〔忤，五故翻。〕</font></font><font size=4px>黃門侍郎傅嘏謂爽弟羲曰：「何平叔外靜而內躁，銛巧好利，不念務 本，</font><font size=4px color="#009090"><font size=4px>〔何晏，字平叔。銛，思廉翻，利也。好，呼到翻。〕</font></font><font size=4px>吾恐必先惑子兄弟，仁人將遠而朝政廢矣！」</font><font size=4px color="#009090"><font size=4px>〔遠，于願翻。〕</font></font><font size=4px>晏等遂興嘏不平，因微事免嘏官。又出盧毓為廷尉，</font><font size=4px color="#009090"><font size=4px>〔尚書內朝官，九卿外朝官，故云出。〕</font></font><font size=4px>畢軌又枉奏毓免官，眾論多訟之，乃復以為光祿勳。孫禮亮直不撓，爽心不便，出為揚州刺史。</font><font size=4px color="#009090"><font size=4px>〔傅嘏、盧毓、孫禮所以不合於曹爽者，其心未背曹氏也；及其合於司馬懿，則事不可言矣。三子者，豈本心所欲哉﹖勢有必至，事有固然也。撓，奴教翻。〕</font></font><font size=4px>

 　　三月，以征東將軍漢寵為太尉。

 　　夏，四月，吳督軍使者羊醸擊遼東守將，俘人民而去。</font><font size=4px color="#009090"><font size=4px>〔果如蔣濟所料。督軍使者，漢官也，魏黃初二年，罷督軍官，而吳猶仍漢制。〕</font></font><font size=4px>

 　　漢蔣琬為大司馬，東曹掾犍為楊戲，素性簡略，琬與言論，時不應答。或謂琬曰：「公與戲言而不應，其慢甚矣！」琬曰：「人心不同，各如其面，</font><font size=4px color="#009090"><font size=4px>〔左傅：鄭子產謂子皮曰：人心不同，各如其面；吾豈敢謂子面如吾面乎！〕</font></font><font size=4px>面從後言，古人所誡。</font><font size=4px color="#009090"><font size=4px>〔尚書：舜、禹君臣之相告戒，其言曰：汝無面從，退有後言。〕</font></font><font size=4px>戲欲贊吾是邪，則非其本心；欲反吾言，則顯吾之非，是以默然，是戲之快也。」又督農楊敏嘗毀琬曰：「作事憒憒，</font><font size=4px color="#009090"><font size=4px>〔督農，猶魏、吳之典農也。憒，古悔翻，悶悶也。〕</font></font><font size=4px>誠不及前人。」或以白琬主者請推治敏，</font><font size=4px color="#009090"><font size=4px>〔治，直之翻。〕</font></font><font size=4px>琬曰：「吾實不如前人，無可推也。」主者乞問其憒憒之狀，琬曰：「苟其不如，則事不，理，事不理，則憒憒矣。」後敏坐事繫獄，眾人猶懼其必死，琬心無適莫，</font><font size=4px color="#009090"><font size=4px>〔論語，孔子曰：君子之於天下也，無適也，無莫也，義之與比。謝顯道曰：適，可也；莫，不可也。適，丁歷翻。〕</font></font><font size=4px>敏得免重罪。</font><font size=4px color="#009090"><font size=4px>〔此諸葛孔明所以屬琬也。〕</font></font><font size=4px>

 　　秋，七月，帝始親臨朝。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　八月，大赦。

 　　冬，十月，吳太常潘濬卒。吳主以鎮南將軍呂岱代濬，與陸遜共領荊州文書。岱時年已八十，體素精勤，躬親王事，與遜同心協規，有善相讓，南土稱之。

 　　十二月，吳將廖式殺臨賀太守嚴綱等，</font><font size=4px color="#009090"><font size=4px>〔臨賀縣，漢屬蒼梧郡，縣臨賀水，因以為名；吳分立為臨賀郡；唐為賀州。廖，力救翻。今力弔翻。〕</font></font><font size=4px>自稱平南將軍，攻零陵、桂陽，搖動交州諸郡，眾數萬人。呂岱自表輒行，星夜兼路，吳主遣使追拜交州牧，及遣諸將唐咨等絡繹相繼，攻討一年，破之，斬式及其支黨，郡縣悉平。</font><font size=4px color="#009090"><font size=4px>〔當方面者當如呂岱；委人以方面者當如孫權。〕</font></font><font size=4px>岱復還武昌。

 　　吳都鄉侯周胤將兵千人屯公安，有罪，徙廬陵；諸葛瑾、步騭為之請。吳主曰：「昔胤年少，初無功勞，橫受精兵，</font><font size=4px color="#009090"><font size=4px>〔為，于偽翻。少，詩照翻。橫，戶孟翻。〕</font></font><font size=4px>爵以侯將，</font><font size=4px color="#009090"><font size=4px>〔謂既受侯爵，又將兵也。將，即亮翻。〕</font></font><font size=4px>蓋念公瑾以及於胤也。而胤恃此，酗淫自恣，</font><font size=4px color="#009090"><font size=4px>〔酗，吁句翻。〕</font></font><font size=4px>前後告諭，曾無悛改。</font><font size=4px color="#009090"><font size=4px>〔悛，丑緣翻。〕</font></font><font size=4px>孤於公瑾，義猶二君，</font><font size=4px color="#009090"><font size=4px>〔二君，謂諸葛瑾、步騭也。〕</font></font><font size=4px>樂胤成就，豈有已哉！</font><font size=4px color="#009090"><font size=4px>〔樂，音洛。〕</font></font><font size=4px>迫胤罪惡，未宜便還，且欲苦之，使自知耳。以公瑾之子，而二君在中間，苟使能改，亦何患乎！」

 　　瑜兄子偏將軍峻卒，全琮請使峻子護領其兵。吳主曰：「昔走曹操，拓有荊州，皆是公瑾，</font><font size=4px color="#009090"><font size=4px>〔事見六十五卷漢獻帝建安十三年。〕</font></font><font size=4px>常不忘之。初聞峻亡，仍欲用護。聞護性行危險，用之適為作禍，</font><font size=4px color="#009090"><font size=4px>〔行，下孟翻。為，于偽翻。〕</font></font><font size=4px>故更止之。孤念公瑾，豈有已哉！」

 　　十二月，詔復以建寅之月為正。</font><font size=4px color="#009090"><font size=4px>〔用地正事見卷景初元年。是時仍用景初曆，但不以十一月為正耳。〕</font></font><font size=4px>

 　　邵陵厲公上</font><font size=4px color="#009090"><font size=4px>〔諱芳，字蘭卿；明帝無子，養以為子。諡法：殺戮無辜曰厲。帝後以失權，為司馬氏所廢，以其不終，加以惡諡。陳壽志三少帝紀皆書本爵，此書見廢後之爵，自此以後，例如，此惟高貴鄉公書本爵，蓋見弒之後，不復有他號也。帝之廢也，歸藩于齊。魏世譜曰：晉受禪，封齊王為邵陵縣公，泰始十年薨，諡日厲。扈蒙曰：暴慢無親日厲。〕</font></font><font size=4px>

 　　正始元年（庚申、二四○）

 　　春，旱。

 　　越巂蠻夷數叛漢，殺太守，</font><font size=4px color="#009090"><font size=4px>〔自諸葛亮平高定之後，越巂夷數反，殺太守龔祿、焦璜。，巂音髓。數，所角翻。〕</font></font><font size=4px>是後太守不敢之郡，寄治安定縣，去郡八百餘里。</font><font size=4px color="#009090"><font size=4px>〔安定縣不見于志，當是因越巂移治而暫立也。〕</font></font><font size=4px>漢主以巴西張嶷為越巂太守，嶷招慰新附，話討強猾，蠻夷畏服，郡界悉平，復還舊治。</font><font size=4px color="#009090"><font size=4px>〔漢越巂郡治邛都縣。嶷，魚力翻。〕</font></font><font size=4px>

 　　冬，吳饑。

 　　二年（辛酉、二四一）

 　　春，吳人將伐魏。零陵太守殷札言於吳主曰：「今天棄曹氏，喪誅累見，</font><font size=4px color="#009090"><font size=4px>〔「殷札」，一作「殷禮」。喪誅，謂魏累有大喪，蓋天誅也。見，賢遍翻。〕</font></font><font size=4px>虎爭之際而幼童麘事。陛下身自御戎，取亂侮亡，</font><font size=4px color="#009090"><font size=4px>〔書仲虺之誥之辭。〕</font></font><font size=4px>宜滌荊、揚之地，</font><font size=4px color="#009090"><font size=4px>〔滌，洗也，言舉國興師後無留者，其地如洗也。〕</font></font><font size=4px>舉強羸之數，使強者執戟，羸者轉運。</font><font size=4px color="#009090"><font size=4px>〔羸，倫為翻。〕</font></font><font size=4px>西命益州，軍于隴右，</font><font size=4px color="#009090"><font size=4px>〔益州，謂蜀也。〕</font></font><font size=4px>授諸葛瑾，朱然大眾，直指襄陽，陸遜、朱桓別征壽春，大駕入淮陽，歷青、徐。</font><font size=4px color="#009090"><font size=4px>〔前漢之淮陽，後漢章帝改曰陳郡；此直謂淮水之陽耳。〕</font></font><font size=4px>襄陽、壽春，困於受敵，長安以西，務禦蜀軍，許、洛之眾，勢必分離，掎角並進，民心內應。將帥對向，或失便宜，一軍敗績，則三軍離心；便當秣馬脂車，陵蹈城邑，乘勝逐北，以定華夏。若不悉軍動眾，循前輕舉，則不足大用，易於屢退，</font><font size=4px color="#009090"><font size=4px>〔易，以豉翻。〕</font></font><font size=4px>民疲威消，時往力竭，非上策也。」吳主不能用。</font><font size=4px color="#009090"><font size=4px>〔傾國出師，決勝負於一戰，苻堅之所以亡也，吳主非不能用殷札之計，不肯用也。〕</font></font><font size=4px>

 　　夏，四月，吳全琮略淮南，決芍陂，</font><font size=4px color="#009090"><font size=4px>〔賢曰：芍陂今在壽州安豐縣東，陂徑百里，灌田萬頃。華夷對境圖：芍陂周回三百二十四里，與陽泉、爻業並孫叔敖所作，開溝引粋水為子午渠，開六門，灌田萬頃。芍，音鵲。〕</font></font><font size=4px>諸葛恪攻六安，朱然圍樊，諸葛瑾攻柤中。</font><font size=4px color="#009090"><font size=4px>〔襄陽記曰：柤，讀如租稅之租。柤中在上黃界，去襄陽一百五十里。魏時夷正</font><font size=4px color="#009090"><font size=4px>〔正〕</font></font><font size=4px>權</font><font size=4px color="#009090"><font size=4px>〔梅〕</font></font><font size=4px>敷兄弟三人、部曲萬餘家屯此，分布在中廬、宜城西山鄢、沔二谷中，土地平敞，宜桑麻，有水陸良田。沔南之膏腴沃壤，謂之柤中。杜佑曰：柤，側瓜翻。〕</font></font><font size=4px>征東將軍王淩、揚州刺史孫禮與全琮戰於芍陂，琮敗走。荊州刺史胡質以輕兵救樊，</font><font size=4px color="#009090"><font size=4px>〔魏荊州統江夏、襄陽、南陽、新城、魏興、上庸。〕</font></font><font size=4px>或曰：「賊盛，不可迫。」質曰：「樊城卑兵少，故當進軍為之外援，不然，危矣。」遂勒兵臨圍，城乃安。

 　　五月，吳太子登卒。

 　　吳兵猶在荊州，太傅懿曰：「柤中民九十萬，隔在水南，流離無主，樊城被攻，歷月不解，此危事也，請自討之。」六月，太傅懿督諸軍救樊；吳軍聞之，夜遁，追至三州口，</font><font size=4px color="#009090"><font size=4px>〔三州口，謂荊、豫、揚三州之口。魏荊州之地，東至江夏，豫州之地，南至弋陽，揚州之地，西至六安，三州口當在其間。又按王昶傳：昶督荊、豫諸軍事，自宛徙屯新野，習水軍於三州，則三州蓋地名。口，水口。〕</font></font><font size=4px>大獲而還。

 　　閏月吳大將軍諸葛瑾卒。瑾太</font><span class="h"><font size=4px>【章：甲十六行本「太」作「長」；乙十一行本同；孔本同。】</font></font><font size=4px>子恪先已封侯，恪以適當為世子；曰太子，誤也。恪以出山民功封侯，事見上卷景初元年。〕吳主以恪弟融襲爵，攝兵業，</font><font size=4px color="#009090"><font size=4px>〔攝，領也，承也，領父之兵，承公之業也。〕</font></font><font size=4px>駐公安。

 　　漢大司馬蔣琬以諸葛亮數出秦川，</font><font size=4px color="#009090"><font size=4px>〔關中之地，沃野千里，秦之故國，謂之秦川。數，所角翻。〕</font></font><font size=4px>道險、運糧難，卒無成功，</font><font size=4px color="#009090"><font size=4px>〔卒，子侐翻。〕</font></font><font size=4px>乃多作舟船，欲乘漢、沔東下，襲魏興、上庸。</font><font size=4px color="#009090"><font size=4px>〔漢、沔之水，自漢中東歷魏興、上庸戉達于襄陽。欲爭天下，則當出兵秦川，魏興、上庸，非其地也。〕</font></font><font size=4px>會舊疾連動，未時得行。漢人咸以為事有不捷，還路甚難，非長策也；漢主遣尚書令費禕、</font><font size=4px color="#009090"><font size=4px>〔費，公沸翻。〕</font></font><font size=4px>中監軍姜維等喻指。</font><font size=4px color="#009090"><font size=4px>〔中監軍，即中護軍之任也。蜀置前監軍、後監軍、中監軍，位三軍師之下〕</font></font><font size=4px>琬乃上言：「。魏跨帶九州，根蔕滋蔓，平除未易。</font><font size=4px color="#009090"><font size=4px>〔易，以豉翻。〕</font></font><font size=4px>若東西并力，首尾掎角，</font><font size=4px color="#009090"><font size=4px>〔掎，居蟻翻。〕</font></font><font size=4px>雖未能速得如志，且當分裂蠶食，先摧其支黨。然吳期二三，連不克果。</font><font size=4px color="#009090"><font size=4px>〔克，能也；果，決也；言不能決然進兵也。〕</font></font><font size=4px>輒與費禕等議，以涼州胡塞之要，進退有資，且羌、胡乃心思漢如渴，宜以姜維為涼州刺史。</font><font size=4px color="#009090"><font size=4px>〔涼州之地，蜀惟得武都、陰平二郡而已。〕</font></font><font size=4px>若維征行，御制河右，臣當帥軍為維鎮繼。</font><font size=4px color="#009090"><font size=4px>〔帥，讀曰率。〕</font></font><font size=4px>今涪水陸四通，惟急是應若東西</font><span class="h"><font size=4px>【章：甲十六行本「西」作「北」；乙十一行本同；張校同。】</font></font><font size=4px>有虞，赴之不難，請徙屯涪。」</font><font size=4px color="#009090"><font size=4px>〔涪縣，漢屬廣漢郡，蜀屬梓潼郡。涪，音浮。〕</font></font><font size=4px>漢主從之。

 　　朝廷欲廣田畜穀於揚、豫之間，使尚書郎汝南鄧艾行陳、項以東至壽春。</font><font size=4px color="#009090"><font size=4px>〔陳縣，漢屬陳國項縣，漢屬汝郡。晉志，二縣普屬梁國。行，下孟翻。〕</font></font><font size=4px>艾以為：「昔太祖破黃巾，因為屯田，積穀許都以制四方。</font><font size=4px color="#009090"><font size=4px>〔事見六十二卷漢獻帝建安元年。〕</font></font><font size=4px>今二隅已定，事在淮南，每大軍出征，運兵過半，功費巨億。陳蔡之間，土下田良，可省許昌左右諸稻田，并水東下，</font><font size=4px color="#009090"><font size=4px>〔汝水、穎水、蒗蕩渠水、渦水皆經陳蔡之間而東入淮。〕</font></font><font size=4px>令淮北二萬人，淮南三萬人，什二分休，常有困萬人且田且守；</font><font size=4px color="#009090"><font size=4px>〔五萬人分一萬番休迭戌，周而復始，是常有四萬人屯田。〕</font></font><font size=4px>益開河渠以增溉灌，通漕運。計除眾費，歲完五百萬斛以為軍資，六、七年，間可積二</font><span class="h"><font size=4px>【章：甲十六行本「二」作「三」；乙十一行本同；孔本同；熊校同。】</font></font><font size=4px>千萬斛於淮上，此則十萬之眾五年食也。以此乘吳，無不克矣。」太傅懿善之。是歲，始開廣漕渠，每東南有事，大興軍眾，汎舟而下，達于江、淮，資食有餘而無水害。</font><font size=4px color="#009090"><font size=4px>〔史究言鄧艾興屯田之利。〕</font></font><font size=4px>

 　　管寧卒。寧名行高潔，人望之者，邈然若不可及，即之熙熙和易。</font><font size=4px color="#009090"><font size=4px>〔行，下孟翻。易，以豉翻。〕</font></font><font size=4px>能因事導人於善，人無</font><span class="h"><font size=4px>【章：甲十六行本「無」上有「聞之」二字；乙十一行本同；孔本同；張校同。】</font></font><font size=4px>不化服。及卒，天下知與不知，無不嗟歎。

 　　三年（壬戌、二四二〕）

 　　春，正月漢姜維率偏軍自漢中還住涪。</font><font size=4px color="#009090"><font size=4px>〔蜀諸軍時皆屬蔣琬，姜維所領偏軍耳。〕</font></font><font size=4px>

 　　吳主立其子和為太子，大赦。

 　　三月，昌邑景侯漢寵卒。秋，七月，乙酉，以領軍將軍蔣濟為太尉。

 　　吳主遣將軍聶友、校尉陸凱將兵三萬擊儋耳、珠崖。</font><font size=4px color="#009090"><font size=4px>〔儋耳、珠崖，漢武帝開以為郡屬交趾州，元帝以後棄之。聶，尼輒翻。儋，都甘翻。〕</font></font><font size=4px>

 　　八月，吳主封子霸為魯王。霸，和母弟也，寵愛崇特與和無殊。</font><font size=4px color="#009090"><font size=4px>〔為後吳廢和誅霸張本。〕</font></font><font size=4px>尚書僕射是儀領魯王傅，上疏諫曰：「臣竊以為魯王天挺懿德，兼資文武，當今之宜鎮四方，為國藩輔，宣揚德美，廣耀威靈，乃國家之良規，海內所瞻望。且二宮宜有降殺，</font><font size=4px color="#009090"><font size=4px>〔殺，所戒翻。〕</font></font><font size=4px>以正上下之序，明教化之。」本書三、四上，吳主不聽。</font><font size=4px color="#009090"><font size=4px>〔四上時掌翻。〕</font></font><font size=4px>

 　　四年（癸亥、二四三〕）

 　　春，正月帝君元服。

 　　吳諸葛恪襲六安，</font><font size=4px color="#009090"><font size=4px>〔漢六安國都六縣；後漢為六安侯國，屬廬江郡；晉為六縣屬廬江郡。〕</font></font><font size=4px>掩其人民而去。　　　　　　　　　　　　　　　　　　　　　　　　　　　　　

 　　夏，四月，立皇后甄氏，</font><font size=4px color="#009090"><font size=4px>〔甄，之人翻。大赦。后，文昭皇后兄儼之孫也。〕</font></font><font size=4px>

 　　五月，朔，日有食之，既。

 　　冬，十月，漢蔣琬自漢中還住涪，矣益甚，以漢中太守王平為前監軍、鎮北大將軍，督漢中。</font><font size=4px color="#009090"><font size=4px>〔監，古銜翻。〕</font></font><font size=4px>

 　　十一月，漢主以尚書令費禕為大將軍、錄尚書事。

 　　吳丞相頋雍卒。

 　　吳諸葛恪遠遣諜人觀相徑要，</font><font size=4px color="#009090"><font size=4px>〔諜，達協翻。相，息亮翻。〕</font></font><font size=4px>欲圖壽春。太傅懿將兵入舒，</font><font size=4px color="#009090"><font size=4px>〔舒縣，屬廬江郡，春秋之故國也，時在吳、魏境上棄而不耕，去皖口甚近。〕</font></font><font size=4px>欲以攻恪，吳主徙恪屯於柴桑。</font><font size=4px color="#009090"><font size=4px>〔柴桑縣，漢屬豫章郡，吳屬武昌郡，有柴桑山；在今江州德化西九十里。杜佑曰：江州尋陽縣南楚城驛，即古之柴桑縣。穴白曰：江州瑞昌縣，蓋淼之舊城。〕</font></font><font size=4px>

 　　步騭、朱然各上疏於吳主曰：「自蜀還者，咸言蜀欲背盟，</font><font size=4px color="#009090"><font size=4px>〔騭，職日翻。上時掌翻。背蒲妹翻。〕</font></font><font size=4px>與魏交通，多作舟船，繕治城郭；</font><font size=4px color="#009090"><font size=4px>〔治，直之翻。〕</font></font><font size=4px>又，蔣琬守漢中，聞司馬懿南向不出兵，乘虛以掎角之，</font><font size=4px color="#009090"><font size=4px>〔掎，居蟻翻。〕</font></font><font size=4px>反委漢中，還近成都。事已彰灼，無所復疑，</font><font size=4px color="#009090"><font size=4px>〔近，其靳翻。復，扶又翻。〕</font></font><font size=4px>宜為之備。」吳主答曰：「吾待蜀不薄，聘享盟誓，無所負之，何以致此！司馬懿前來入舒，旬日便退。蜀在萬里，何知緩急而便出兵乎！昔魏欲入漢川，</font><font size=4px color="#009090"><font size=4px>〔曹真欲入漢中，事見七十一卷明帝太和四年。〕</font></font><font size=4px>此間始嚴，亦未舉動，</font><font size=4px color="#009090"><font size=4px>〔謂嚴兵而未發也。〕</font></font><font size=4px>會聞魏還而止；</font><font size=4px color="#009090"><font size=4px>〔還，從宣翻，又如字。〕</font></font><font size=4px>蜀寧可復以此有有疑邪！人言苦不可信，朕為諸君破家保之。」</font><font size=4px color="#009090"><font size=4px>〔復扶又翻。為，于偽翻。〕</font></font><font size=4px>

 　　征東將軍、都督揚，豫諸軍事王昶</font><font size=4px color="#009090"><font size=4px>〔據王昶傳，揚當作「荊」。〕</font></font><font size=4px>上言：「地有常險，守無常勢。今屯宛去襄陽三百餘里，有急不足相赴。」遂徙屯新野。</font><font size=4px color="#009090"><font size=4px>〔新野縣，屬南陽郡。〕</font></font><font size=4px>

 　　宗至曹冏</font><font size=4px color="#009090"><font size=4px>〔裴松之曰：冏，中當侍兄叔興之後，少帝之族祖也。〕</font></font><font size=4px>上書曰：「古之王者，必建同姓以明親親，必樹異姓以明賢賢。親親之道專用，則其漸也微弱；賢賢之道偏任，則其敝也劫奪。</font><font size=4px color="#009090"><font size=4px>〔謂威權陵偪，劫其君而奪之也。〕</font></font><font size=4px>先聖知其然也，故博求親疏而並用之，故能保其社稷，歷紀長久。</font><font size=4px color="#009090"><font size=4px>〔紀，年紀也。〕</font></font><font size=4px>今魏尊尊之法雖明，親親之道未備，或任而不重，或釋而不任。臣竊惟此，</font><font size=4px color="#009090"><font size=4px>〔惟，思也。〕</font></font><font size=4px>寢不安席，謹撰合所聞，論其成敗</font><font size=4px color="#009090"><font size=4px>〔撰，具也，音雛免翻。〕</font></font><font size=4px>曰：昔夏、商、周歷世數十，而秦二世而亡。何則﹖三代之君與天下共其民，故天下同其憂；</font><font size=4px color="#009090"><font size=4px>〔呂延濟曰：與天下共其民，謂建立諸侯與之共理，同有其利也。故天下有難，則諸侯同憂。〕</font></font><font size=4px>秦王獨制其民，故傾危而莫救也。秦觀周之敝，以為小弱見奪，於是廢五等之爵，立郡縣之官，</font><font size=4px color="#009090"><font size=4px>〔呂向曰：秦皇觀周所以敝者，乃以勢弱而諸侯奪其國也，遂廢五等之爵而立郡縣之吏。五等，公、侯、伯、子、男也。〕</font></font><font size=4px>內無宗子以自毗輔，</font><font size=4px color="#009090"><font size=4px>〔毗，亦輔也。〕</font></font><font size=4px>外無諸侯以為藩衛；譬猶芟刈股肱，獨任胸腹，觀者為之寒心，</font><font size=4px color="#009090"><font size=4px>〔芟，所銜翻。為，于偽翻。〕</font></font><font size=4px>而始皇晏然自以為子孫帝王萬世之業也，豈不悖哉！</font><font size=4px color="#009090"><font size=4px>〔悖，蒲內翻。〕</font></font><font size=4px>故漢祖奮三尺之劍，驅烏合之眾，五年之中，遂成帝業。何則﹖伐深根者難為功，摧枯朽者易為力，理勢然也。</font><font size=4px color="#009090"><font size=4px>〔用班固漢宗室諸侯不表文意。易，以豉翻。〕</font></font><font size=4px>漢監秦之失，封殖子弟；及諸呂擅權，圖危劉氏，而天下所以不傾動者，徒以諸侯強大，盤石膠固</font><span class="h"><font size=4px>【章：甲十行本「固」下有「故」字；乙十一行本同；張校同。】</font></font><font size=4px>也。然高祖封建，地過古制，故賈誼以為欲天下之治安，莫若眾建諸侯而少其力；</font><font size=4px color="#009090"><font size=4px>〔賈誼治安策之言，見十四卷文帝六年。少，詩沼翻。治，直吏翻。〕</font></font><font size=4px>文帝不從。至於孝景，猥用鼂錯之計，削黜諸侯，遂有七國之患。</font><font size=4px color="#009090"><font size=4px>〔事見十六卷漢景帝三年。〕</font></font><font size=4px>蓋兆發高帝，釁鍾文、景，</font><font size=4px color="#009090"><font size=4px>〔鍾，聚也。〕</font></font><font size=4px>由寬之過制，急之不漸故也。所謂『末大必折，尾大難掉』，</font><font size=4px color="#009090"><font size=4px>〔左傳田無宇之言。折，而設翻。掉，徒弔翻。〕</font></font><font size=4px>尾同於體，猶或不從，況乎非體之，尾，其可掉哉！武帝從主父之策，下推恩之令，</font><font size=4px color="#009090"><font size=4px>〔事見十八卷漢武帝元朔二年。〕</font></font><font size=4px>自是之後遂以陵夷，子孫微弱，衣食租稅，不預政事。至于哀、平，王氏秉權，假周公之事而為田常之亂，宗室諸侯，或乃為之符命，頌莽恩德，</font><font size=4px color="#009090"><font size=4px>〔事見三十六卷王莽初始元年。〕</font></font><font size=4px>豈不哀哉！由斯言之，非宗子獨忠孝於惠、文之間而叛逆於哀、平之際也，徒權輕勢弱，不能有定耳。賴光武皇帝挺不世之姿，擒王莽於已成，紹漢嗣於既絕，斯豈非宗子之力也！</font><font size=4px color="#009090"><font size=4px>〔嗣，祥使翻。〕</font></font><font size=4px>而曾不監秦之失策，襲周之舊制，至於桓、靈，閹宦用事，君孤立於上，臣弄權於下；由是天下鼎沸，姦宄並爭，宗廟焚為灰燼，宮室變為榛藪。</font><font size=4px color="#009090"><font size=4px>〔謂董卓之亂也。〕</font></font><font size=4px>

 　　太祖皇帝龍飛鳳翔，掃除凶逆。大魏之興，于今二十有四年矣；</font><font size=4px color="#009090"><font size=4px>〔自黃初受禪至是三十四年。〕</font></font><font size=4px>觀五代之存亡而不用其長策，</font><font size=4px color="#009090"><font size=4px>〔五代：夏、商、周、秦、漢。〕</font></font><font size=4px>覩前車之傾覆而不改於轍迹。子弟王空虛之地，君有火使之民；空虛，謂有封國之名，實不能有其地也。君不使之民，謂抗藩王之尊於國民之上，不得而臣使也。王，于況翻〕宗室竄於閭閽，不聞邦國之政；權均匹夫，勢齊凡庶。內無深椻不拔之固，外無盤石宗盟之助，</font><font size=4px color="#009090"><font size=4px>〔呂延濟曰：盤石，大石也，以其堅重不可轉易也。宗盟，謂同姓諸侯盟會者也。〕</font></font><font size=4px>非所以安社稷，為萬世之業也。且今之州牧、郡守，</font><font size=4px color="#009090"><font size=4px>〔守，式又翻。〕</font></font><font size=4px>或兄弟並據；而宗室小弟曾無一人間廁其間，</font><font size=4px color="#009090"><font size=4px>〔人間，古莧翻。〕</font></font><font size=4px>與相維制，非所以強榦弱枝，備萬一之虞也。今之用賢，或超為名都之主，或為偏師之帥；</font><font size=4px color="#009090"><font size=4px>〔帥，所類翻。〕</font></font><font size=4px>而宗室有文者必限小縣之宰，有武者必置百人之上，</font><font size=4px color="#009090"><font size=4px>〔張銑曰：言宗室位卑也。百人之上，百夫長也。〕</font></font><font size=4px>非所以勸進賢能、褒異宗室之禮也。語曰：『百足之蟲，至死不僵』，</font><font size=4px color="#009090"><font size=4px>〔馬蚿百足。僵，居良翻。〕</font></font><font size=4px>以其扶之者眾也。此言雖小，可以譬大。是以聖王安不忘危，存不忘亡，故天下有變而無傾危之患矣。」冏冀以此論感悟曹爽，爽不能用。</font><font size=4px color="#009090"><font size=4px>〔以明帝之明，且不能用陳思王之言，況曹爽之愚闇哉！〕</font></font><font size=4px>

 　　五年（甲子、二四四）

 　　春，正月。吳主以上大將軍陸遜為丞相，其州牧、都護、領武昌事如故。</font><font size=4px color="#009090"><font size=4px>〔遜先為荊州牧、右都護，領武昌事。〕</font></font><font size=4px>

 　　征西將軍、都督雍、涼諸軍弗夏侯玄，</font><font size=4px color="#009090"><font size=4px>〔雍，於用翻。〕</font></font><font size=4px>大將軍爽之姑子也。玄辟李勝為長史，勝及尚書鄧颺欲令爽立威名於天下，勸使伐蜀；太傅懿止之，不能得。三月，爽西至長安，發卒十餘萬人，與玄自駱口入漢中。</font><font size=4px color="#009090"><font size=4px>〔駱口，駱谷口也。駱谷在漢中成固縣東北，北達扶風郿縣。〕</font></font><font size=4px>

 　　漢中守兵不漢三萬，諸將皆恐，欲守城不出以待涪兵。</font><font size=4px color="#009090"><font size=4px>〔自蔣琬屯涪，蜀之重兵在焉。〕</font></font><font size=4px>平曰：「漢中去涪垂千里，賊若得關，便為深禍，</font><font size=4px color="#009090"><font size=4px>〔垂，幾及也。關，關城也。杜佑曰：關城，俗名張魯城，在西縣西四十里。鳴呼！王侯殷險以守其國。其後關城失守，鍾會遂平行平行至漢中；王平謂賊若得關，遂為深禍，斯言驗矣。〕</font></font><font size=4px>今宜先遣劉護軍據興勢，</font><font size=4px color="#009090"><font size=4px>〔水經註：小成固城北百二十二里有興勢坂。寰宇記：興勢山在洋州興道縣北四十二里今郡城所枕，形如一盆，外險而內有大谷，為盤道上數里，方及四門，因名興勢。東坡指掌圖以為在興元，恐非也。杜佑曰：興勢即洋州興道縣。寰宇記與通典合矣。未白曰：興勢山在今興道縣西北二十里。劉護軍，劉敏也。〕</font></font><font size=4px>平為後拒：若賊分向黃金，</font><font size=4px color="#009090"><font size=4px>〔黃金谷在興道縣，山有黃金峭。黃金谷有黃金戌，傍山依峭險折七里。杜佑曰：黃金戌在洋州黃金縣西北八十里，張魯所築，南接漢川，北枕古道，險固之極。〕</font></font><font size=4px>平帥千人下自臨之，</font><font size=4px color="#009090"><font size=4px>〔帥，讀曰率；下同。〕</font></font><font size=4px>北爾間涪軍亦至，</font><font size=4px color="#009090"><font size=4px>〔比，必寐翻。〕</font></font><font size=4px>此計之上也。」諸將皆疑，惟護軍劉敏與平意同，遂帥所領據興勢，多張旗幟，彌亙百餘里。</font><font size=4px color="#009090"><font size=4px>〔幟，昌志翻。〕</font></font><font size=4px>

 　　閏月，漢主遣大將軍費禕督諸軍救漢中，將行，光祿大夫來敏詣禕別，求共圍棋；于時羽檄交至，人馬擐甲，嚴駕已訖，</font><font size=4px color="#009090"><font size=4px>〔掁，胡慣翻，貫甲也。〕</font></font><font size=4px>禕與敏對戲，色無厭倦。敏曰：「向聊觀試君耳；君信可人，必能辦賊者也。」

 　　夏，四月，丙辰朔，日有食之。

 　　大將軍爽兵距興勢不得進，關中及氐、羌轉輸不能供，牛馬騾驢多死，民夷號泣道路，</font><font size=4px color="#009090"><font size=4px>〔騾，盧戈翻。號，戶高翻。〕</font></font><font size=4px>涪軍及費禕兵繼至。參軍楊偉為爽陳形勢，</font><font size=4px color="#009090"><font size=4px>〔為，于偽翻。〕</font></font><font size=4px>宜急還，不然，將敗。鄧颺、李勝與偉爭於爽前。偉曰：「颺、勝將敗國家事，可斬也！」</font><font size=4px color="#009090"><font size=4px>〔後將敗，補邁翻。〕</font></font><font size=4px>爽不悅。

 　　太傅懿與夏侯玄書曰：春秋責大德重。</font><font size=4px color="#009090"><font size=4px>〔責，責望也。德，恩德也。言責望之甚大者，其恩之為甚重也。〕</font></font><font size=4px>昔武皇帝再入漢中，幾至大敗，</font><font size=4px color="#009090"><font size=4px>〔事見六十七卷漢獻帝建安二十年及六十八卷建安二十四年。幾，居希翻。〕</font></font><font size=4px>君所知也。今興勢至險，蜀已先據，若進不獲戰，退見邀絕，覆軍必矣，將何以任其責！」</font><font size=4px color="#009090"><font size=4px>〔任，音壬。〕</font></font><font size=4px>玄懼，言於爽；五月，引軍還。費禕進據三嶺以截爽，</font><font size=4px color="#009090"><font size=4px>〔自駱谷出扶風，隔以中南山，其間有二嶺：一曰沈嶺，近芒水；一曰衙嶺；一曰分水嶺。〕</font></font><font size=4px>爽爭險苦戰，僅乃得過，失亡甚眾，關中為之虛耗。</font><font size=4px color="#009090"><font size=4px>〔為，于偽翻。〕</font></font><font size=4px>

 　　秋，八月，秦王詢卒。

 　　冬，十二月，安陽孝侯崔林卒。</font><font size=4px color="#009090"><font size=4px>〔諡法：大慮行節曰孝；五宗安之曰孝；慈惠愛親曰孝。〕</font></font><font size=4px>

 　　是歲，漢大司馬琬以病居讓州職於大將軍禕，漢主乃以禕為益州刺史，以侍中董允守尚書令，為禕之副。

 　　時戰</font><span class="h"><font size=4px>【嚴：「戰」改「軍」。】</font></font><font size=4px>國多事，</font><font size=4px color="#009090"><font size=4px>〔戰國者，謂國日有戰爭也。〕</font></font><font size=4px>公務煩猥；</font><font size=4px color="#009090"><font size=4px>〔猥，雜也。〕</font></font><font size=4px>禕為尚書令，識悟過人，每省讀文書，</font><font size=4px color="#009090"><font size=4px>〔省，悉景翻。〕</font></font><font size=4px>舉目暫視，已究其意旨，其速數倍於人，終亦忘。常以朝晡聽事，其間接納賓客，飲食嬉戲，加之博弈，每盡人之歡，事亦不廢。及董允代禕，欲赉禕之所行，旨日之中，事多愆滯。</font><font size=4px color="#009090"><font size=4px>〔愆，違也。〕</font></font><font size=4px>允柔歎曰：「人才力相遠若此，非吾之所及也！」及聽事終日而猶有不暇焉。

 　　六年（乙丑、二四五）

 　　春，正月，以票騎將軍趙儼為司空。</font><font size=4px color="#009090"><font size=4px>〔票，匹妙翻。〕</font></font><font size=4px>

 　　吳太子和與魯王同宮，禮秩如一，群臣多以為言，</font><font size=4px color="#009090"><font size=4px>〔是儀之諫，見於是卷三年。蓋諫者不特是儀也。〕</font></font><font size=4px>吳主乃命分宮別僚；二子由是有隙。</font><font size=4px color="#009090"><font size=4px>〔史言和、霸之隙，亦兩宮僚屬交構以成之。別，彼列翻。〕</font></font><font size=4px>

 　　衛將全琮遣其子寄事魯王，以書告丞相陸遜，遜報曰：「子弟苟有才，不憂不用，不宜私出以要榮利；</font><font size=4px color="#009090"><font size=4px>〔私出，謂出私門也。要，一遙翻。〕</font></font><font size=4px>若其不佳，終為取禍。且聞二宮勢敵，必有彼此，此古人之厚忌也。」寄果阿附魯王，輕為交搆。遜書與琮曰：「卿不師日磾而宿留阿寄</font><font size=4px color="#009090"><font size=4px>〔日磾事，見二十三卷漢武帝後元二年。宿，音秀。留，音溜。阿，相槫從安入聲。〕</font></font><font size=4px>終為足下家門致禍矣。」琮既不答遜言，更以致隙。

 　　魯王曲意交結當時名士。偏將軍朱績以膽力稱，王自至其廨，</font><font size=4px color="#009090"><font size=4px>〔廨，居隘，翻。公宇也。〕</font></font><font size=4px>就之坐，欲與結好；</font><font size=4px color="#009090"><font size=4px>〔好，呼到翻。〕</font></font><font size=4px>績下地住立，辭而不當。績，然之子也。

 　　於是自侍御、賓客，造為二端，仇黨疑貳，滋延大臣，舉國中分。吳主聞之，假以精 學，禁斷賓客往來。</font><font size=4px color="#009090"><font size=4px>〔斷，讀曰短。〕</font></font><font size=4px>督軍使者羊醸上疏曰：「聞明詔省奪二宮備衛，抑絕賓客，使四方禮敬不復得通，</font><font size=4px color="#009090"><font size=4px>〔復，扶又翻。〕</font></font><font size=4px>遠近悚然，大小失望。或 謂二宮不遵典式；就如所嫌，猶且補察，密加斟酌，不使遠近得容異言。臣懼積疑成謗，久將宣流，而西北三隅，</font><font size=4px color="#009090"><font size=4px>〔蜀在西，魏在北。〕</font></font><font size=4px>去國不遠，將謂二宮有不順之愆，不審陛下何以解之！」

 　　吳主長女魯班適左護軍全琮，少女小虎適驃騎將軍朱據。</font><font size=4px color="#009090"><font size=4px>〔二女，步夫人所生也。〕</font></font><font size=4px>全公主與太子母王夫人有隙，吳主欲立王夫為后，公主阻之； 恐太子立怨己，心不自安，數譖毀太子。吳主寢疾，遣太子禱於長沙桓王廟，</font><font size=4px color="#009090"><font size=4px>〔孫策追諡長沙桓王。杜佑曰：孫權都建業，立兄長沙桓王廟於朱雀橋南。〕</font></font><font size=4px>太子妃叔 父張休居近廟，邀太子過所居。全公主使人覘視，</font><font size=4px color="#009090"><font size=4px>〔近，其靳翻。過，工禾翻。覘，丑廉翻，窺也〕</font></font><font size=4px>因言「太子不在廟中，專就妃家計議」，又言「王夫人見上寢 矣，有喜色」，吳主由是發怒；夫人以憂死，太子寵益衰。

 　　魯王之當楊竺、全寄、吳安、孫奇等共譖毀太子，吳主惑焉。陸遜上疏諫曰：「太子正統，宜有盤石之固，魯王藩臣，當使寵秩有差，彼此得所，上下獲安。」書三四上，</font><font size=4px color="#009090"><font size=4px>〔四上，時掌翻。〕</font></font><font size=4px>辭情危切；論語：孔曰：邦有道，危言危行。程顥曰：危，獨也，與眾異而不安之謂。余按此所謂危者，謂嫡庶無別，則亡國之禍隨之，人不敢言，而遜獨言之，所謂危也。〕又欲詣都口陳嫡無之義。吳主不悅。</font><font size=4px color="#009090"><font size=4px>〔考異曰：吳錄曰：「權時見楊竺，辟左右而論霸之才，竺深述霸有文武英姿，宜為嫡嗣，於是權乃許立焉。既而遜有表極諫，權疑竺泄之，乃斬竺。」按竺死在太子廢後，吳錄所述妄也。〕</font></font><font size=4px>

 　　太常顧譚，遜之甥也，亦上疏曰：「臣聞有國有家者，怭明嫡庶之端，異尊卑之禮，使高下有差，等級踰邈；如此則骨肉之恩全，覬覦之望絕。</font><font size=4px color="#009090"><font size=4px>〔覬，音冀。覦，音俞。〕</font></font><font size=4px>昔賈誼陳治安之計，論諸侯之勢，以為勢重雖親，必有逆節之累，</font><font size=4px color="#009090"><font size=4px>〔治，直吏翻。累，力瑞翻。〕</font></font><font size=4px>勢輕雖疏，必有保全之祚，故淮南親弟，不終饗國，失之於勢重也；吳芮疏臣，傳祚長沙，得之於勢輕也。昔漢文帝使慎夫人與皇后同席，袁盎退夫人之位，帝有怒色；及盎辨上下之義，陳人彘之戒，帝既悅擇，夫人亦悟。</font><font size=4px color="#009090"><font size=4px>〔事見十三卷漢文帝二年。〕</font></font><font size=4px>今臣所陳，非有所偏，誠欲以安太子而便魯王也。」由是魯王與譚有隙。

 　　芍陂之役，</font><font size=4px color="#009090"><font size=4px>〔二年，全琮與魏戰于芍陂。〕</font></font><font size=4px>譚弟承及張休皆有功；全琮子端、緒與之爭功，</font><font size=4px color="#009090"><font size=4px>〔端、緒，琮之二子。〕</font></font><font size=4px>譖承、休於吳主，吳主徙譚、承、休於交州，又追休賜休死。

 　　太子太傅吾粲請使魯王出鎮夏口，</font><font size=4px color="#009090"><font size=4px>〔姓譜：吾，本己姓，夏昆吾氏之後。夏，戶雅翻。〕</font></font><font size=4px>出楊竺等不得令在京師，又數似消息語陸遜；</font><font size=4px color="#009090"><font size=4px>〔數，所肚翻；下同。語，牛倨翻。〕</font></font><font size=4px>魯王與楊竺共譖之，吳主怒，收粲下獄，誅。</font><font size=4px color="#009090"><font size=4px>〔下，遐稼翻。〕</font></font><font size=4px>數遣中使責問陸遜，遜憤恚而卒。</font><font size=4px color="#009090"><font size=4px>〔恚，於避翻。〕</font></font><font size=4px>其子抗為建武校尉，代領遜眾，送葬東還，</font><font size=4px color="#009090"><font size=4px>〔自荊州東還葬吳。還，從宣翻，又如字。〕</font></font><font size=4px>吳主以楊竺所白遜二十事問抗，抗事事條答，吳主意乃稍解。

 　　夏，六月，都卿穆侯趙儼卒。</font><font size=4px color="#009090"><font size=4px>〔諡法：中情見貌曰穆。〕</font></font><font size=4px>

 　　秋，七月，吳將軍馬茂謀殺吳主及大臣以應魏，事泄，并黨與皆伏</font><span class="h"><font size=4px>【章：甲十六行本「伏」作「族」；乙十一行本同；孔本同。】</font></font><font size=4px>誅。</font><font size=4px color="#009090"><font size=4px>〔吳曆曰：茂本魏淮南鍾離長，叛降吳。〕</font></font><font size=4px>

 　　八月，以太常高柔為司空。

 　　漢甘太后殂。</font><font size=4px color="#009090"><font size=4px>〔甘太后，後主之母，據陳壽志，先已卒於南郡。此吳太后也，吳懿之妹，先主入蜀，始納焉。證以蜀志，其殂在是年。〕</font></font><font size=4px>

 　　吳主遣校尉陳動將屯田及作士三萬人鑿句容中道，自小其至雲陽西城，通會市，作邸閣。</font><font size=4px color="#009090"><font size=4px>〔沈約曰：句容，漢舊縣，屬丹陽郡，今在建康府南九十里；有茅山，亦謂之句曲山。班固曰：會稽曲阿縣本秦雲陽縣也，後漢屬吳郡。沈約曰：曲阿，本曰雲陽，秦始皇改曰曲阿；吳嘉禾三年復曰雲陽。今相傳秦時或言其地有天子氣，始皇鑿坑以敗其勢，截直道使阿，曲故謂之曲阿。劉昫曰：潤州金壇縣，本曲阿縣地。會市者，作市以會商旅。句，如字。〕</font></font><font size=4px>

 　　冬，十一月，漢大司馬琬卒。

 　　十二月，漢費禕至漢中，行圍守。</font><font size=4px color="#009090"><font size=4px>〔魏延鎮漢中，實兵諸圍以禦敵，所謂圍守也。行，下孟翻。〕</font></font><font size=4px>

 　　漢尚書令董允卒；以尚書呂父為尚書令。

 　　董允秉心公亮，獻可替否，備盡忠益，漢主甚嚴憚之。宦人黃皓，便僻佞慧，</font><font size=4px color="#009090"><font size=4px>〔便，毗連翻〕</font></font><font size=4px>漢主愛之。允上則正規主，下則數責於皓；</font><font size=4px color="#009090"><font size=4px>〔數，所其翻。〕</font></font><font size=4px>皓畏允，不敢為非，終允之世，皓位不過黃門丞。</font><font size=4px color="#009090"><font size=4px>〔續漢志：黃門令丞一人，以宦者為之。〕</font></font><font size=4px>

 　　費禕以選曹郎汝南陳祗代允為侍中，</font><font size=4px color="#009090"><font size=4px>〔漢六曹尚書，一曹有郎六人。選曹郎，屬選部。選，須絹翻。〕</font></font><font size=4px>祗矜厲有威容，多技藝，挾智數，故禕以為賢，越次而用之。祗與皓相表裏，皓始預政，累遷至中常侍，操弄威柄，終以覆國。自陳祗有寵，而漢主追怨董允日深，謂為自輕，</font><font size=4px color="#009090"><font size=4px>〔謂允為輕已也。〕</font></font><font size=4px>由祗阿意迎合而皓浸潤搆間故也。</font><font size=4px color="#009090"><font size=4px>〔間，古莧翻。〕</font></font><font size=4px>
</font><!--/HTMLBUILERPART0--><font size=4px>