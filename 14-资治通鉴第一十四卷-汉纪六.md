<font size=4px>　　汉纪六　起阏逢困敦，尽重光协洽，凡八年。

 　　太宗孝文皇帝中

 　　前三年（甲子，公元前一七七年）

 　　冬，十月，丁酉晦，日有食之。

 　　十一月，丁卯晦，日有食之。

 　　诏曰："前遣列侯之国，</font><font size=4px color="#009090"><font size=4px>〔事见上卷上年。〕</font></font><font size=4px>或辞未行。丞相，朕之所重，其为朕率列侯之国！"</font><font size=4px color="#009090"><font size=4px>〔为，于伪翻。〕</font></font><font size=4px>十二月，免丞相勃，遣就国。乙亥，以太尉灌婴为丞相；罢太尉官，属丞相。</font><font size=4px color="#009090"><font size=4px>〔汉承秦制，以丞相、太尉、御史大夫为三公。今周勃自丞相罢就国，灌婴自太尉为丞相，因罢太尉官；盖三公不必备之意，且兵柄难以轻属也。〕</font></font><font size=4px>

 　　夏，四月，城阳景王章薨。</font><font size=4px color="#009090"><font size=4px>〔諡法：由义而济曰景；耆意大虑曰景；布义行刚曰景。〕</font></font><font size=4px>

 　　初，赵王敖献美人于高祖，得幸，有娠。</font><font size=4px color="#009090"><font size=4px>〔娠，音身。〕</font></font><font size=4px>及贯高事发，</font><font size=4px color="#009090"><font size=4px>〔见十二卷高祖九年。〕</font></font><font size=4px>美人亦坐系河内。美人母弟赵兼因辟阳侯审食其言吕后；</font><font size=4px color="#009090"><font size=4px>〔食其，音异基。〕</font></font><font size=4px>吕后妬，弗肯白。美人已生子，恚，即自杀。</font><font size=4px color="#009090"><font size=4px>〔恚，于避翻。〕</font></font><font size=4px>吏奉其子诣上，上悔，名之曰长，令吕后母之，而葬其母真定。后封长为淮南王。</font><font size=4px color="#009090"><font size=4px>〔见十二卷高祖十一年。〕</font></font><font size=4px>

 　　淮南王蚤失母，常附吕后，故孝惠、吕后时得无患；而常心怨辟阳侯，以为不强争之于吕后，使其母恨而死也。及帝即位，淮南王自以最亲，</font><font size=4px color="#009090"><font size=4px>〔时高祖诸子惟帝及长在，故自以为最亲。〕</font></font><font size=4px>骄蹇，数不奉法；</font><font size=4px color="#009090"><font size=4px>〔骄蹇，谓不顺也。数，所角翻。〕</font></font><font size=4px>上常宽假之。是岁，入朝，</font><font size=4px color="#009090"><font size=4px>〔朝，直遥翻。〕</font></font><font size=4px>从上入苑囿猎，与上同车，常谓上"大兄"。王有材力，能扛鼎。</font><font size=4px color="#009090"><font size=4px>〔扛，音江；举也。〕</font></font><font size=4px>乃往见辟阳侯，自袖铁椎椎辟阳侯，令从者魏敬刭之；</font><font size=4px color="#009090"><font size=4px>〔从，才用翻。刭，古顶翻。〕</font></font><font size=4px>驰走阙下，肉袒谢罪。帝伤其志为亲，故赦弗治。</font><font size=4px color="#009090"><font size=4px>〔为，于伪翻。〕</font></font><font size=4px>当是时，薄太后及太子、诸大臣皆惮淮南王。淮南王以此，归国益骄恣，出入称警跸，称制拟于天子。袁盎谏曰："诸侯太骄，必生患。"上不听。</font><font size=4px color="#009090"><font size=4px>〔为淮南王谋反废张本。〕</font></font><font size=4px>

 　　五月，匈奴右贤王入居河南地，</font><font size=4px color="#009090"><font size=4px>〔右贤王，匈奴贵王也，居西方，直上郡以西，接氐、羌。师古曰：北地郡之北、黄河之南，即白羊王所居。余谓其地在北河之南，蒙恬所收，卫青所夺，皆是地也。〕</font></font><font size=4px>侵盗上郡保塞蛮夷，杀掠</font><span class="h"><font size=4px>【章：甲十五行本"掠"作"略"；乙十一行本同；孔本同。】</font></font><font size=4px>人民。上幸甘泉。</font><font size=4px color="#009090"><font size=4px>〔蔡邕曰：天子车驾所至，臣民以为侥幸，故曰幸。见令、长、三老、官属，亲临轩作乐，赐以酒、食、帛、葛、越巾、佩带之属；民爵有级数；或赐田租之半；故因谓之幸也。师古曰：甘泉宫在云阳，本秦林光宫。括地志：在雍州云阳县西北三十八里。元和郡国志：云阳县西北三十八里有车箱阪，萦纡曲折，财通单轨，上阪即平原宏敞。甘泉宫之地亦曰车盘岭。沈敏求长安志：云阳磨石岭，山有甘泉。〕</font></font><font size=4px>遣丞相灌婴发车骑八万五千，诣高奴击右贤王；发中尉材官属卫将军，军长安。</font><font size=4px color="#009090"><font size=4px>〔此中尉所掌材官士也。观此，益足以明二年罢卫将军军，卫将军之官本不罢也。〕</font></font><font size=4px>右贤王走出塞。

 　　上自甘泉之高奴，因幸太原，见故群臣，皆赐之；复晋阳、中都民三岁租。</font><font size=4px color="#009090"><font size=4px>〔班志，晋阳、中都二县皆属太原郡。高帝十一年，立帝为代王，都晋阳。如淳注曰：文纪言都中都，又，帝复晋阳、中都二岁，似迁都于中都也。括地志：中都故城，在汾州平遥县西南十三里。宋白曰：汉文帝为代王，都中都，故介休县东南中都城也。史记诸侯年表：高帝十年，封子恒为代王，都中都。复，方目翻。〕</font></font><font size=4px>留游太原十余日。

 　　初，大臣之诛诸吕也，朱虚侯功尤大，大臣许尽以赵地王朱虚侯，尽以梁地王东牟侯。</font><font size=4px color="#009090"><font size=4px>〔王，子况翻；下以义推。〕</font></font><font size=4px>及帝立，闻朱虚、东牟之初欲立齐王，</font><font size=4px color="#009090"><font size=4px>〔事见上卷吕后八年。〕</font></font><font size=4px>故绌其功，</font><font size=4px color="#009090"><font size=4px>〔绌，敕律翻，贬下也。〕</font></font><font size=4px>及王诸子，乃割齐二郡以王之。兴居自以失职夺功，颇怏怏；闻帝幸太原，以为天子且自击胡，遂发兵反。帝闻之，罢丞相及行兵皆归长安，</font><font size=4px color="#009090"><font size=4px>〔行兵，行击匈奴之兵也。〕</font></font><font size=4px>以棘蒲侯柴武为大将军，将四将军、十万众击之；祁侯缯贺为将军，军荥阳。</font><font size=4px color="#009090"><font size=4px>〔应劭曰：棘蒲，即常山平棘县。师古非之。余据靳歙传，则棘蒲，赵地也，在安阳以东。宋白曰：棘蒲，春秋时晋邑，汉初为棘蒲，后改为平棘。盖亦本应说也。班志，祁县属太原郡，晋大夫贾辛邑。括地志：并州祁县城是也。柴武、缯贺，皆高帝功臣。姓谱：柴姓，高柴之后。缯，亦姓也，以国为氏。国语云：申、缯方强。韦昭注：缯出于姒姓。〕</font></font><font size=4px>秋，七月，上自太原至长安。诏："济北吏民，兵未至先自定及以军城邑降者，皆赦之，复官爵；与王兴居去来者，赦之。"</font><font size=4px color="#009090"><font size=4px>〔师古曰：虽始与兴居共反，今弃之去而来降者亦赦之。贡父曰：高帝诏曰："与绾居去来归者赦之"，今此文当云："与王兴居居去来者赦之"，盖脱一"居"字也。余谓贡父说是。济，子礼翻。降，户江翻。〕</font></font><font size=4px>八月，济北王兴居兵败，自杀。

 　　初，南阳张释之为骑郎，</font><font size=4px color="#009090"><font size=4px>〔秦置南阳郡，汉因之。郎属郎中令，掌守门户，出充车骑。郎中有车、骑、户三将，主车曰车郎，主骑曰骑郎，主户卫曰户郎，皆以中郎将主之。骑，奇寄翻。〕</font></font><font size=4px>十年不得调，</font><font size=4px color="#009090"><font size=4px>〔调，徒钓翻，选也。〕</font></font><font size=4px>欲免归。袁盎知其贤而荐之，为谒者仆射。</font><font size=4px color="#009090"><font size=4px>〔班表：谒者掌宾赞受事，秩比六百石；有仆射，秩比千石。应劭曰：谒，请也，白也。仆，主也。汉官仪曰：仆射，秦官也。仆，主也。古者主武事，每官必有主射者以督课之。〕</font></font><font size=4px>

 　　释之从行，登虎圈，上问上林尉诸禽兽簿。</font><font size=4px color="#009090"><font size=4px>〔虎圈，养虎之所，在上林。圈，求远翻。班表：有令，有八丞、十二尉；武帝以后属水衡都尉。禽兽簿，谓簿录禽兽之大数也。〕</font></font><font size=4px>十余问；尉左右视，尽不能对。</font><font size=4px color="#009090"><font size=4px>〔盖帝问之而不能对，故仓皇失措而左右视也。师古曰：视其属官，尽不能对；非也。〕</font></font><font size=4px>虎圈啬夫从旁代尉对。上所问禽兽簿甚悉，欲以观其能；</font><font size=4px color="#009090"><font size=4px>〔师古曰：能，谓材也。能，本兽名，形似罴，足似鹿，为物坚中而强力，故人之有贤材者皆谓之能。〕</font></font><font size=4px>口对响应，无穷者。</font><font size=4px color="#009090"><font size=4px>〔虎圈啬夫，掌虎圈之吏也。悉，详尽也。响应者，如响应声，言其捷也。〕</font></font><font size=4px>帝曰："吏不当若是邪！尉无赖。"</font><font size=4px color="#009090"><font size=4px>〔言其才无足恃赖也。援神契曰：猬多赖，故不使超扬。赖，才也。孟子：富岁子弟多赖。朱子曰：赖，藉也。〕</font></font><font size=4px>乃诏释之拜啬夫为上林令。释之久之前，曰："陛下以绛侯周勃何如人也？"上曰："长者也。"</font><font size=4px color="#009090"><font size=4px>〔长，知两翻。〕</font></font><font size=4px>又复问："东阳侯张相如何如人也？"</font><font size=4px color="#009090"><font size=4px>〔班志，东阳县属临淮郡。〕</font></font><font size=4px>上复曰："长者。"</font><font size=4px color="#009090"><font size=4px>〔复，扶又翻。〕</font></font><font size=4px>释之曰："夫绛侯、东阳侯称为长者，此两人言事曾不能出口，岂效此啬夫喋喋利口捷给哉！</font><font size=4px color="#009090"><font size=4px>〔晋灼曰：喋，音牒。〕</font></font><font size=4px>且秦以任刀笔之吏，</font><font size=4px color="#009090"><font size=4px>〔师古曰：刀，所以削书也；古者用简牒，故吏皆以刀笔自随也。扬子曰：刀不利，笔不銛。说文：楚谓之聿，吴谓之不律，燕谓之弗，秦谓之笔。释名：笔，述也；述事而书之也。〕</font></font><font size=4px>争以亟疾苛察相高，</font><font size=4px color="#009090"><font size=4px>〔亟，居力翻，急也。〕</font></font><font size=4px>其敝，徒文具而无实，不闻其过，陵迟至于土崩。</font><font size=4px color="#009090"><font size=4px>〔师古曰：陵，兵陵也；陵迟，言如丘之逶迟稍卑下也。又曰陵夷。夷，平也；言其颓替若丘陵之渐平也。〕</font></font><font size=4px>今陛下以啬夫口辨而超迁之，臣恐天下随风而靡，争为口辩而无其实。夫下之化上，疾于景响，举错不可不审也！"</font><font size=4px color="#009090"><font size=4px>〔错，七故翻；后以义推。〕</font></font><font size=4px>帝曰："善！"乃不拜啬夫。上就车，召释之参乘。</font><font size=4px color="#009090"><font size=4px>〔乘，绳证翻。〕</font></font><font size=4px>徐行，问释之秦之敝，具以质言。</font><font size=4px color="#009090"><font size=4px>〔如淳曰：质，诚也。〕</font></font><font size=4px>至宫，上拜释之为公车令。

 　　顷之，太子与梁王共车入朝，不下司马门。于是释之追止太子、梁王，无得入殿门，遂劾"不下公门，不敬，"奏之。</font><font size=4px color="#009090"><font size=4px>〔班表：公车令属卫尉。汉官仪：公车司马令掌殿司马门。如淳曰：宫卫令：诸出入殿门，公车司马门者，皆下；不如令者，罚金四两。程大昌曰：通典卫尉公车令曰：胡广云：诸门各陈屯夹道，其旁设兵以示威武，交节立戟以遮诃出入。劾，户概翻，又户得翻。〕</font></font><font size=4px>薄太后闻之；帝免冠，谢教儿子不谨。薄太后乃使使承诏赦太子、梁王，然后得入。帝由是奇释之，拜为中大夫；</font><font size=4px color="#009090"><font size=4px>〔中大夫掌论议，属郎中令，其位在太中大夫之下，谏大夫之上。武帝太初元年，更名中大夫曰光禄大夫，秩比二千石；太中大夫秩比千石如故。至后汉志有光禄大夫、太中大夫、中散大夫、谏议大夫。胡广曰：光禄大夫，本为中大夫，武帝元狩五年置，为光禄大夫、谏大夫，世祖中兴，以为谏议大夫。又有太中、中散大夫。此四等，于古皆为天子之下大夫，视列国之上卿。〕</font></font><font size=4px>顷之，至中郎将。

 　　从行至霸陵，上谓群臣曰："嗟乎！以北山石为椁，用紵絮斮陈漆其间，</font><font size=4px color="#009090"><font size=4px>〔师古曰：美石出京师北山，今宜州石是。斮絮以漆着其间也。紵，竹吕翻。康曰：紵，苘属；细者为絟，麤者为紵。陆玑草木疏曰：紵，亦麻也。科生数十茎，宿根在地中，至春自生，不岁种也。荆、扬之间，一岁三收；今官园种之，岁再刈。刈便生剥之，以铁若竹挟之，表厚皮自脱，但得其裹韧如筋者，谓之徽紵。今南越紵布皆用此麻。苘，口颖翻。斮，侧略翻。〕</font></font><font size=4px>岂可动哉！"左右皆曰："善！"释之曰："使其中有可欲者，虽锢南山犹有隙；使其中无可欲者，虽无石椁，又何戚焉！"</font><font size=4px color="#009090"><font size=4px>〔锢，音固；冶铜铸塞以为固也。师古曰：有可欲，谓多藏金玉而厚葬之，人皆欲发取之也，是有间隙也；无可欲，谓不置器备而薄葬，人无欲攻掘取之者，故无忧也。〕</font></font><font size=4px>帝称善。

 　　是岁，释之为廷尉。上行出中渭桥，</font><font size=4px color="#009090"><font size=4px>〔张晏曰：中渭桥，在渭桥中路。臣瓒曰：中渭桥，两岸之中。索隐曰：张晏、臣瓒之说皆非也。按今渭桥有三所：一所在城西北咸阳路，曰西渭桥；一所在城东北高陵路，曰东渭桥；其中渭桥在长安故城之北。〕</font></font><font size=4px>有一人从桥下走，乘舆马惊；</font><font size=4px color="#009090"><font size=4px>〔乘，绳证翻。〕</font></font><font size=4px>于是使骑捕之，属廷尉。</font><font size=4px color="#009090"><font size=4px>〔属，之欲翻；下同。〕</font></font><font size=4px>释之奏当："此人犯跸，当罚金。"</font><font size=4px color="#009090"><font size=4px>〔崔浩曰：奏当，谓处其罪也。索隐曰：按百官志云：廷尉掌平刑罚、奏当，一应郡国谳疑罪，皆处当以报之也。如淳曰：跸，止行人。乙令：跸先至而犯者，罚金四两。〕</font></font><font size=4px>上怒曰："此人亲惊吾马；马赖和柔，令他马，固不败伤我乎！而廷尉乃当之罚金！"释之曰："法者，天下公共也。今法如是；更重之，是法不信于民也。且方其时，上使使诛之则已。今已下廷尉；</font><font size=4px color="#009090"><font size=4px>〔下，遐嫁翻。〕</font></font><font size=4px>廷尉，天下之平也，壹倾，天下用法皆为之轻重，民安所错其手足！</font><font size=4px color="#009090"><font size=4px>〔错，七故翻。〕</font></font><font size=4px>唯陛下察之！"上良久曰："廷尉当是也。"

 　　其后人有盗高庙坐前玉环，得；</font><font size=4px color="#009090"><font size=4px>〔得，言捕得也。坐，徂卧翻。〕</font></font><font size=4px>帝怒，下廷尉治。释之按"盗宗庙服御物者"为奏当弃市。上大怒曰："人无道，乃盗先帝器！吾属廷尉者，欲致之族；而君以法奏之，</font><font size=4px color="#009090"><font size=4px>〔索隐曰：谓依律而断也。属，之欲翻。〕</font></font><font size=4px>非吾所以共承宗庙意也。"</font><font size=4px color="#009090"><font size=4px>〔共，读曰恭。〕</font></font><font size=4px>释之免冠顿首谢曰："法如是，足也。且罪等，然以逆顺为差。</font><font size=4px color="#009090"><font size=4px>〔如淳曰：罪等，俱死罪也。盗玉环不若长陵士之逆。仲冯曰：此等，读如等级之等，言凡罪之等差。〕</font></font><font size=4px>今盗宗庙器而族之，有如万分一，假令愚民取长陵一抱土，</font><font size=4px color="#009090"><font size=4px>〔长陵，高祖陵也。张晏曰：不欲指言，故以取土喻之也。师古曰：抱，谓以手掬之也。抱，步侯翻。〕</font></font><font size=4px>陛下且何以加其法乎？"帝乃白太后许之。

 　　四年（乙丑，公元前一七六年）

 　　冬，十二月，颍阴懿侯灌婴薨。

 　　春，正月，甲午，以御史大夫阳武张苍为丞相。</font><font size=4px color="#009090"><font size=4px>〔班志：阳武县属河南郡。〕</font></font><font size=4px>苍好书，博闻，尤邃律历。</font><font size=4px color="#009090"><font size=4px>〔好，呼到翻。〕</font></font><font size=4px>

 　　上召河东守季布，</font><font size=4px color="#009090"><font size=4px>〔河东本韩、魏之地，秦置郡。〕</font></font><font size=4px>欲以为御史大夫。有言其勇、使酒、难近者；</font><font size=4px color="#009090"><font size=4px>〔应劭曰：使酒，酗酒也。师古曰：言因酒霑洽而使气也。近，谓附近天子而为大臣。近，其靳翻。〕</font></font><font size=4px>至，留邸一月，见罢。</font><font size=4px color="#009090"><font size=4px>〔师古曰：既引见而罢令还郡也。贡父曰：见罢，犹言见逐、见弃耳，非引见也。〕</font></font><font size=4px>季布因进曰："臣无功窃宠，待罪河东，陛下无故召臣，此人必有以臣欺陛下者。</font><font size=4px color="#009090"><font size=4px>〔师古曰：谓妄言其贤，故云欺也。〕</font></font><font size=4px>今臣至，无所受事，罢去，此人必有毁臣者。夫陛下以一人之誉而召臣，以一人之毁而去臣，</font><font size=4px color="#009090"><font size=4px>〔誉，音余。去，羌吕翻。〕</font></font><font size=4px>臣恐天下有识闻之，有以闚陛下之浅深也！"上默然，惭，良久曰："河东，吾股肱郡，故特召君耳。"

 　　上议以贾谊任公卿之位。大臣多短之曰："洛阳之人，年少初学，</font><font size=4px color="#009090"><font size=4px>〔少，诗照翻。〕</font></font><font size=4px>专欲擅权，纷乱诸事。"于是天子后亦疏之，不用其议，以为长沙王太傅。</font><font size=4px color="#009090"><font size=4px>〔长沙王，吴差也。汉制：诸侯王国有太傅辅王。疏，与疎同。〕</font></font><font size=4px>

 　　绛侯周勃既就国，每河东守、尉行县至绛，</font><font size=4px color="#009090"><font size=4px>〔汉承秦制，郡有守，有尉；守掌治其郡，尉掌佐守典武职甲卒。行县，循行属县也。行，下孟翻。〕</font></font><font size=4px>勃自畏恐诛，常被甲，令家人持兵以见之。</font><font size=4px color="#009090"><font size=4px>〔被，皮义翻。〕</font></font><font size=4px>其后人有上书告勃欲反，下廷尉；</font><font size=4px color="#009090"><font size=4px>〔上，时掌翻。下，遐嫁翻。〕</font></font><font size=4px>廷尉逮捕勃，治之。勃恐，不知置辞；</font><font size=4px color="#009090"><font size=4px>〔师古曰：置，立也。辞，对狱之辞。〕</font></font><font size=4px>吏稍侵辱之。勃以千金与狱吏，吏</font><span class="h"><font size=4px>【章：甲十五行本下"吏"字上重"狱"字；乙十一行本同；孔本同。】</font></font><font size=4px>乃书牍背示之曰：</font><font size=4px color="#009090"><font size=4px>〔牍，木简也，以书狱辞。李奇曰：牍，吏所执簿。韦昭曰：牍，版也。索隐曰：簿，即牍也；故魏志"秦宓以簿击颊"，即亦简牍之类也。〕</font></font><font size=4px>"以公主为证。"公主者，帝女也，勃太子胜之尚之。</font><font size=4px color="#009090"><font size=4px>〔韦昭曰：尚，奉也，不敢言娶也。〕</font></font><font size=4px>薄太后亦以为勃无反事。帝朝太后，太后以冒絮提帝曰：</font><font size=4px color="#009090"><font size=4px>〔应劭曰：冒絮，陌頟絮也。如淳曰：太后恚怒，遭得左右物提之也。晋灼曰：巴蜀异物志谓头上巾为冒絮。师古曰：冒，覆也；老人所以覆其头。提，击之也。提，徒计翻；索隐音抵，掷也。〕</font></font><font size=4px>"绛侯始诛诸吕，绾皇帝玺，</font><font size=4px color="#009090"><font size=4px>〔绾，乌版翻。〕</font></font><font size=4px>将兵于北军；不以此时反，今居一小县，顾欲反邪！"帝既见绛侯狱辞，乃谢曰："吏方验而出之。"于是使使持节赦绛侯，复爵邑。绛侯既出，曰："吾尝将百万军，然安知狱吏之贵乎！"

 　　作顾成庙。</font><font size=4px color="#009090"><font size=4px>〔服虔曰：顾成庙，在长安城南；还顾见城，故名之。应劭曰：帝自为庙，制度卑狭，若顾望而成，犹文王灵台不日成之，故曰顾成也。如淳曰：身存而为庙，若周之顾命也。景帝庙号德阳，武帝庙号龙渊，昭帝庙号徘徊，宣帝庙号乐游，元帝庙号长寿，成帝庙号阳池。师古曰：以还顾见城，于义无取；又，书本不作城郭字。应说近之。〕</font></font><font size=4px>

 　　五年（丙寅，公元前一七五年）

 　　春，二月，地震。

 　　初，秦用半两钱，</font><font size=4px color="#009090"><font size=4px>〔秦半两钱，重如其文。〕</font></font><font size=4px>高祖嫌其重，难用，更铸荚钱。</font><font size=4px color="#009090"><font size=4px>〔更，工衡翻；下同。如淳曰：如榆荚也。荚，音颊。杜佑曰：荚钱，如榆荚，重一铢，半径五分，文曰"汉兴"，即应劭所谓五分钱。〕</font></font><font size=4px>于是物价腾踊，米至石万钱。夏，四月，更造四铢钱；</font><font size=4px color="#009090"><font size=4px>〔应劭曰：文帝以五分钱太轻小，更作四铢钱，文亦曰"半两"，今民间半两钱最轻小者是也。〕</font></font><font size=4px>除盗铸钱令，使民得自铸。

 　　贾谊谏曰："法使天下公得雇租铸铜、锡为钱，</font><font size=4px color="#009090"><font size=4px>〔师古曰：雇租，谓雇佣之直，或租其本。〕</font></font><font size=4px>敢杂以铅、铁为他巧者，其罪黥。然铸钱之情，非肴杂为巧，则不可得赢；</font><font size=4px color="#009090"><font size=4px>〔师古曰：肴，谓乱杂也；不得赢，谓无余利也；言不杂铅、铁则无利也。杀，音爻。〕</font></font><font size=4px>而肴之甚微，为利甚厚。</font><font size=4px color="#009090"><font size=4px>〔师古曰：微，谓精妙也；言肴杂铅、铁，其术精妙，不可觉知，而得利甚厚，故令人轻犯奸而不可止也。余谓微，细也；言奸民肴杂铅、铁，其所费甚微，而得利甚厚也。〕</font></font><font size=4px>夫事有召祸而法有起奸；今令细民人操造币之势，</font><font size=4px color="#009090"><font size=4px>〔师古曰：操，持也；人人皆得铸钱也。操，千高翻。〕</font></font><font size=4px>各隐屏而铸作，</font><font size=4px color="#009090"><font size=4px>〔屏，必郢翻，蔽也；言各自隐蔽而铸钱也。〕</font></font><font size=4px>因欲禁其厚利微奸，虽黥罪日报，其势不止。</font><font size=4px color="#009090"><font size=4px>〔苏林曰：报，论。余据张汤传有讯、鞫、论、报，严延年传有报囚，师古注皆以为论奏获报。原父注则谓报者为断决囚，若今有司书囚罪，长吏判准断，是也。〕</font></font><font size=4px>乃者，民人抵罪多者一县百数，及吏之所疑搒笞奔走者甚众。</font><font size=4px color="#009090"><font size=4px>〔搒，音彭。〕</font></font><font size=4px>夫县法以诱民</font><font size=4px color="#009090"><font size=4px>〔县，读曰悬。师古曰：悬，谓开立之。〕</font></font><font size=4px>使入陷阱，孰多于此！</font><font size=4px color="#009090"><font size=4px>〔师古曰：阱，穿地以陷兽也。阱，才性翻。〕</font></font><font size=4px>又民用钱，郡县不同：或用轻钱，百加若干；</font><font size=4px color="#009090"><font size=4px>〔应劭曰：时钱重四铢；法钱百文，赏重一斤十六铢；轻则以钱足之若干枚令满平也。师古曰：若干，且设数之言也。干，犹个也，谓当如此个数也。而胡广云：若，顺也；干，求也；当顺所求而与之矣。〕</font></font><font size=4px>或用重钱，平称不受。</font><font size=4px color="#009090"><font size=4px>〔应劭曰：用重钱则平称有余，不能受也。臣瓒曰：秦钱重半两，汉初铸荚钱，文帝更铸四铢钱。秦钱与荚钱皆当废，而故与四铢并行。民以其见废，故用轻钱则百加若干；用重钱则虽一当一犹复不受；是以郡县不同也。师古曰：应说是也。称，尺孕翻。〕</font></font><font size=4px>法钱不立：</font><font size=4px color="#009090"><font size=4px>〔师古曰：依法之钱也。〕</font></font><font size=4px>吏急而壹之乎？则大为烦苛而力不能胜；纵而弗呵乎？则市肆异用，钱文大乱；苟非其术，何乡而可哉！今农事弃捐而采铜者日蕃，</font><font size=4px color="#009090"><font size=4px>〔胜，音升。乡，读曰向。蕃，扶元翻。〕</font></font><font size=4px>释其耒耨，冶镕炊炭；奸钱日多，五谷不为多。</font><font size=4px color="#009090"><font size=4px>〔言民弃其农而冶铜炊炭，故五谷不为多。为，于伪翻。〕</font></font><font size=4px>善人怵而为奸邪，愿民陷而之刑戮；刑戮将甚不详，柰何而忽！</font><font size=4px color="#009090"><font size=4px>〔怵，先律翻，又音黜，诱也；言动心于为奸邪也。愿，谨也。师古曰：详，平也。忽，忽忘也。〕</font></font><font size=4px>国知患此，吏议必曰『禁之』。禁之不得其术，其伤必大。令禁铸钱，则钱必重；</font><font size=4px color="#009090"><font size=4px>〔师古曰：令，谓法令也。〕</font></font><font size=4px>重则其利深，盗铸如云而起，弃市之罪又不足以禁矣。奸数不胜而法禁数溃，铜使之然也。</font><font size=4px color="#009090"><font size=4px>〔数，所角翻。〕</font></font><font size=4px>铜布于天下，其为祸博矣，故不如收之。"贾山亦上书谏，以为："钱者，亡用器也，</font><font size=4px color="#009090"><font size=4px>〔亡，与无通。〕</font></font><font size=4px>而可以易富贵。富贵者，人主之操柄也；令民为之，是与人主共操柄，不可长也。"上不听。</font><font size=4px color="#009090"><font size=4px>〔操，千高翻。长，知两翻。〕</font></font><font size=4px>

 　　是时，太中大夫邓通方宠幸，上欲其富，赐之蜀严道铜山。使铸钱，</font><font size=4px color="#009090"><font size=4px>〔班志，严道属蜀郡。括地志：雅州荣经县北三里有铜山，即邓通得赐铜山铸钱者也。唐荣经，即汉严道也。〕</font></font><font size=4px>吴王濞有豫章铜山，</font><font size=4px color="#009090"><font size=4px>〔豫章，秦鄣郡地，高帝分置豫章郡。〕</font></font><font size=4px>招致天下亡命者以铸钱；东煮海水为盐；以故无赋而国用饶足。</font><font size=4px color="#009090"><font size=4px>〔史言吴以强富致叛。〕</font></font><font size=4px>于是吴、邓钱布天下。

 　　初，帝分代为二国；</font><font size=4px color="#009090"><font size=4px>〔事见上卷一年。〕</font></font><font size=4px>立皇子武为代王，参为太原王。是岁，徙代王武为淮阳王；以太原王参为代王，尽得故地。</font><font size=4px color="#009090"><font size=4px>〔故代国之地。〕</font></font><font size=4px>

 　　六年（丁卯，公元前一七四年）

 　　冬，十月，桃、李华。</font><font size=4px color="#009090"><font size=4px>〔华，读如花。〕</font></font><font size=4px>

 　　淮南厉王长自作法令行于其国，逐汉所置吏，请自置相、二千石；</font><font size=4px color="#009090"><font size=4px>〔王国自相至内史、中尉皆吏二千石，汉为置之，余得自置。今长骄横，逐汉所置吏而请自置之。〕</font></font><font size=4px>帝曲意从之。又擅刑杀不辜及爵人至关内侯；</font><font size=4px color="#009090"><font size=4px>〔关内侯，爵第十九。爵自上出，非侯王所擅。〕</font></font><font size=4px>数上书不逊顺。</font><font size=4px color="#009090"><font size=4px>〔数，所角翻。〕</font></font><font size=4px>帝重自切责之，</font><font size=4px color="#009090"><font size=4px>〔师古曰：重，难也。〕</font></font><font size=4px>乃令薄昭与书风谕之，引管、蔡及代顷王、济北王兴居以为儆戒。</font><font size=4px color="#009090"><font size=4px>〔周公诛管叔、蔡叔。代顷王，高祖兄仲也。諡法：甄心动惧曰顷；敏以敬慎曰顷。废为侯事见十一卷高祖七年。兴居事见上三年。风，读曰讽。顷，音倾。〕</font></font><font size=4px>

 　　王不说，</font><font size=4px color="#009090"><font size=4px>〔说，读曰悦。〕</font></font><font size=4px>令大夫但、士伍开章等七十人</font><font size=4px color="#009090"><font size=4px>〔开姓也。姓谱：卫公子开方之后。〕</font></font><font size=4px>与棘蒲侯柴武太子奇谋以辇车四十乘反谷口；</font><font size=4px color="#009090"><font size=4px>〔师古曰：辇车，古人挽行以载兵器也。谷口在长安北，处多险阻。班志，谷口县属左冯翊。括地志：谷口故城，在雍州醴泉县东北四十里。乘，绳证翻。〕</font></font><font size=4px>令人使闽越、匈奴。事觉，有司治之；</font><font size=4px color="#009090"><font size=4px>〔使，疏吏翻；下以义推。〕</font></font><font size=4px>使使召淮南王。王至长安，丞相张苍、典客冯敬行御史大夫事，与宗正、廷尉奏："长罪当弃市。"制曰："其赦长死罪，废，勿王；徙处蜀郡严道邛邮。"</font><font size=4px color="#009090"><font size=4px>〔邛邮，置名。师古曰：邮，行书之舍。余据班志，严道有邛来山，邛水所出，盖于其地置邮驿也。杜佑曰：邛州临邛县南有邛来山，在雅州百丈县。严道，今雅州。宋白曰：秦灭楚，徙严王之族以实此地，故曰严道。勿王，于况翻。处，昌吕翻。邛，渠容翻。邮，音尤。〕</font></font><font size=4px>尽诛所与谋者。载长以辎车，令县以次传之。</font><font size=4px color="#009090"><font size=4px>〔传，直恋翻；下同。〕</font></font><font size=4px>

 　　袁盎谏曰："上素骄淮南王，弗为置严傅、相，</font><font size=4px color="#009090"><font size=4px>〔为，于伪翻。相，息亮翻。〕</font></font><font size=4px>以故致</font><span class="h"><font size=4px>【章：甲十五行本"致"作"至"；乙十一行本同；孔本同。】</font></font><font size=4px>此。淮南王为人刚，今暴摧折之，臣恐卒逢雾露病死，</font><font size=4px color="#009090"><font size=4px>〔卒，读曰猝，又音子恤翻，终也。〕</font></font><font size=4px>陛下有杀弟之名，柰何？"上曰："吾特苦之耳，今复之。"</font><font size=4px color="#009090"><font size=4px>〔师古曰：暂困苦之，令其自悔，即追还地。〕</font></font><font size=4px>

 　　淮南王果愤恚不食死。县传至雍，</font><font size=4px color="#009090"><font size=4px>〔班志，雍县属抹风。雍，于用翻。〕</font></font><font size=4px>雍令发封，以死闻。</font><font size=4px color="#009090"><font size=4px>〔辎车有封，前此所经县传莫敢发；至雍，令乃发之。〕</font></font><font size=4px>上哭甚悲，谓袁盎曰："吾不听公言，卒亡淮南王！</font><font size=4px color="#009090"><font size=4px>〔卒，子恤翻。〕</font></font><font size=4px>今为柰何？"盎曰："独斩丞相、御史以谢天下乃可。"上即令丞相、御史逮考诸县传送淮南王不发封馈侍者，皆弃市；以列侯葬淮南王于雍，置守冢三十户。

 　　匈奴单于遗汉书曰："前时，皇帝言和亲事，称书意，合欢。</font><font size=4px color="#009090"><font size=4px>〔遗，于季翻；下同。师古曰：称，副也；言与所遗书意相副，而共结欢亲。称，尺证翻；下同。〕</font></font><font size=4px>汉边吏侵悔右贤王；右贤王不请，听后义卢侯难支等计，</font><font size=4px color="#009090"><font size=4px>〔索隐曰：难支，匈奴将名也。〕</font></font><font size=4px>与汉吏相距。绝二主之约，离兄弟之亲，故罚右贤王，使之西求月氏击之。以天之福，吏卒良，马力强，以夷灭月氏，尽斩杀、降下，定之；</font><font size=4px color="#009090"><font size=4px>〔氏，音支。降，户江翻。〕</font></font><font size=4px>楼兰、乌孙、呼揭</font><font size=4px color="#009090"><font size=4px>〔楼兰国，在西域之东垂，后曰鄯善。自武帝开河西之后，地最近汉，当白龙堆之道。乌孙国，治赤谷城。师古曰：乌孙于西域诸戎，其形最异，今之胡人，青眼，赤须，状类猕猴，是其种也。史记正义：呼揭国，在瓜州西北。余据班史，匈奴北服丁零、呼揭之国。宣帝时，匈奴乖乱，其西方呼揭王自立为呼揭单于。西域传，呼揭不在三十六国之数，而乌孙国东与匈奴接，则呼揭盖在乌孙之东、匈奴西北也。师古曰：揭，兵例翻；索隐其列翻；正义音犁。〕</font></font><font size=4px>及其旁二十六国，皆已为匈奴，诸引弓之民</font><font size=4px color="#009090"><font size=4px>〔释名曰：弓，穹也；张之穹穹然也。〕</font></font><font size=4px>并为一家，北州以定。愿寝兵，休士卒，养马，除前事，复故约，以安边民。皇帝即不欲匈奴近塞，则且诏吏民远舍。"</font><font size=4px color="#009090"><font size=4px>〔近，其靳翻。〕</font></font><font size=4px>帝报书曰："单于欲除前事，复故约，朕甚嘉之！此古圣王之志也。汉与匈奴约为兄弟，所以遗单于甚厚；倍约、离兄弟之亲者，常在匈奴。</font><font size=4px color="#009090"><font size=4px>〔倍，蒲妹翻。〕</font></font><font size=4px>然右贤王事已在赦前，单于勿深诛！单于若称书意，明告诸吏，使无负约，有信，敬如单于书。"

 　　后顷之，冒顿死，子稽粥立，</font><font size=4px color="#009090"><font size=4px>〔稽，音鸡。粥，音育。〕</font></font><font size=4px>号曰老上单于。老上单于初立，帝复遣宗室女翁主为单于阏氏，</font><font size=4px color="#009090"><font size=4px>〔复，扶又翻。阏氏，音烟支。〕</font></font><font size=4px>使宦者燕人中行说傅翁主。</font><font size=4px color="#009090"><font size=4px>〔中行，姓；说，名。中行本出荀氏，晋荀林父将中行，因以为氏。行，户江翻。说，读曰悦。〕</font></font><font size=4px>说不欲行，汉强使之。</font><font size=4px color="#009090"><font size=4px>〔强，其两翻。〕</font></font><font size=4px>说曰："必我也，为汉患者！"</font><font size=4px color="#009090"><font size=4px>〔言为汉患者必我也。史倒其文，因当时语。〕</font></font><font size=4px>中行说既至，因降单于，单于甚亲幸之。

 　　初，匈奴好汉缯絮、食物。</font><font size=4px color="#009090"><font size=4px>〔缯，帛也；絮，绵也。好，呼到翻；下同。〕</font></font><font size=4px>中行说曰："匈奴人众不能当汉之一郡，然所以强者，以衣食异，无仰于汉也。今单于变俗，好汉物；汉物不过什二，则匈奴尽归于汉矣。"</font><font size=4px color="#009090"><font size=4px>〔师古曰：言汉费物十分之二，则匈奴之众将尽归于汉矣。〕</font></font><font size=4px>其得汉缯絮，以驰草棘中，衣袴皆裂敝，以示不如旃裘之完善也；得汉食物，皆去之，</font><font size=4px color="#009090"><font size=4px>〔去，丘吕翻，弃也。〕</font></font><font size=4px>以示不如湩酪之便美也。</font><font size=4px color="#009090"><font size=4px>〔湩，竹用翻，又都奉翻，乳汁也。酪，卢各翻，以乳为之。〕</font></font><font size=4px>于是说教单于左右疏记，以计课其人众、畜牧。其遗汉书牍及印封，皆令长大，倨傲其辞，</font><font size=4px color="#009090"><font size=4px>〔遗，于季翻。〕</font></font><font size=4px>自称"天地所生、日月所置、匈奴大单于。"

 　　汉使或訾笑匈奴俗无礼义者，</font><font size=4px color="#009090"><font size=4px>〔訾，将此翻，毁也。〕</font></font><font size=4px>中行说辄穷汉使曰："匈奴约束径，易行；</font><font size=4px color="#009090"><font size=4px>〔易，以豉翻。〕</font></font><font size=4px>君臣简，可久；一国之政，犹一体也。故匈奴虽乱，必立宗种。</font><font size=4px color="#009090"><font size=4px>〔种，章勇翻。〕</font></font><font size=4px>今中国虽云有礼义，及亲属益疏则相杀夺，以至易姓，皆从此类也。嗟！土室之人，</font><font size=4px color="#009090"><font size=4px>〔匈奴之人，逐水草，居庐帐，非如中国有室屋，故谓中国人为土室之人。师古曰：嗟者，叹愍之言。〕</font></font><font size=4px>顾无多辞，喋喋占占！</font><font size=4px color="#009090"><font size=4px>〔师古曰：顾，思念也。喋喋，利口也；占占，衣裳貌也；言汉人且当思念，无为喋喋占占。占，昌占翻。〕</font></font><font size=4px>顾汉所输匈奴缯絮、米茱蘖，令其量中、必善美而已矣，</font><font size=4px color="#009090"><font size=4px>〔师古曰：顾，念也。中，犹满也；量中者，满其数也。中，竹仲翻。〕</font></font><font size=4px>何以言为乎！且所给，备、善，则已；不备、苦恶，则候秋熟，以骑驰蹂而稼穑耳！"</font><font size=4px color="#009090"><font size=4px>〔师古曰：苦，犹麤也。蹂，践也。而，汝也。韦昭曰：苦，音靡盬之盬。蹂，人九翻。〕</font></font><font size=4px>

 　　梁太傅贾谊</font><font size=4px color="#009090"><font size=4px>〔谊自长沙征为梁怀王太傅。〕</font></font><font size=4px>上疏曰："臣窃惟今之事势，可为痛哭者一，可为流涕者二，可为长太息者六；若其他背理而伤道者，难徧以疏举。</font><font size=4px color="#009090"><font size=4px>〔背，蒲妹翻。〕</font></font><font size=4px>进言者皆曰：『天下已安已治矣』，臣独以为未也；曰安且治者，非愚则谀，皆非事实知治乱之体者也。</font><font size=4px color="#009090"><font size=4px>〔治，直吏翻；下同。〕</font></font><font size=4px>夫抱火厝之积薪之下而寝其上，</font><font size=4px color="#009090"><font size=4px>〔厝，千故翻；置也。〕</font></font><font size=4px>火未及然，因谓之安；方今之势，何以异此！陛下何不壹令臣得孰数之于前，</font><font size=4px color="#009090"><font size=4px>〔孰，古熟字通。〕</font></font><font size=4px>因陈治安之策，试详择焉！

 　　使为治，劳志</font><span class="h"><font size=4px>【章：甲十五行本"志"作"智"；乙十一行本同；孔本同。】</font></font><font size=4px>虑，苦身体，乏钟、鼓之乐，勿为可也；乐与今同，而加之诸侯轨道，</font><font size=4px color="#009090"><font size=4px>〔师古曰：轨道，言遵法制也。乐，音洛。〕</font></font><font size=4px>兵革不动，匈奴宾服，百姓素朴，生为明帝，没有明神，名誉之美垂于无穷，使顾成之庙称为太宗，上配太祖，与汉亡极，</font><font size=4px color="#009090"><font size=4px>〔亡，古无字通。〕</font></font><font size=4px>立经陈纪，为万世法；虽有愚幼、不肖之嗣犹得蒙业而安。以陛下之明达，因使少知治体者得佐下风，致此非难也。

 　　夫树国固必相疑之势，</font><font size=4px color="#009090"><font size=4px>〔郑氏曰：今建立国泰大，其势固必相疑也。臣瓒臣：树国于险固，诸侯强大，则必与天子有相疑之势也。师古曰：郑说是。〕</font></font><font size=4px>下数被其殃，上数爽其忧，</font><font size=4px color="#009090"><font size=4px>〔如淳曰：爽，忒也。数，所角翻。〕</font></font><font size=4px>甚非所以安上而全下也。今或亲弟谋为东帝，亲兄之子西乡而击；</font><font size=4px color="#009090"><font size=4px>〔亲弟，谓淮南厉王长谋反。亲兄之子，谓齐悼惠王子济北王兴居欲西击荥阳。乡，读曰向。〕</font></font><font size=4px>今吴又见告矣。</font><font size=4px color="#009090"><font size=4px>〔如淳曰：时吴王濞不循汉法，有告之者。〕</font></font><font size=4px>天子春秋鼎盛，</font><font size=4px color="#009090"><font size=4px>〔应劭曰：鼎，方也。〕</font></font><font size=4px>行义未过，德泽有加焉，</font><font size=4px color="#009090"><font size=4px>〔行，下孟翻。〕</font></font><font size=4px>犹尚如是；况莫大诸侯，权力且十此者呼！</font><font size=4px color="#009090"><font size=4px>〔师古：莫大，谓无有大于其国者，言最大也。十此，谓十倍于此。余谓谊之大意，盖谓淮南、济北当文帝之时尚敢以一国为变，使诸侯相合，袭是迹而动，则其权力十倍于此，为患莫大焉。〕</font></font><font size=4px>

 　　然而天下少安，何也？大国之王幼弱未壮，汉之所置傅、相方握其事。数年之后，诸侯之王大抵皆冠，</font><font size=4px color="#009090"><font size=4px>〔师古曰：大抵，犹言大略也。冠，古玩翻。〕</font></font><font size=4px>血气方刚；汉之傅、相称病而赐罢，彼自丞、尉以上徧置私人；如此，有异淮南、济北之为邪！此时而欲为治安，虽尧、舜不治。

 　　黄帝曰：『日中必熭！操刀必割。』</font><font size=4px color="#009090"><font size=4px>〔孟康曰：熭，音卫。日中盛者，必暴熭也。臣瓒曰：太公曰："日中不熭，是谓失时；操刀不割，失利之期。"言当及时也。师古曰：熭，谓暴晒之也。〕</font></font><font size=4px>今令此道顺而全安甚易，</font><font size=4px color="#009090"><font size=4px>〔易，以豉翻。〕</font></font><font size=4px>不肯蚤为，已乃堕骨肉之属而抗刭之，</font><font size=4px color="#009090"><font size=4px>〔应劭曰：抗其头而刭之也。师古曰：堕，毁也。抗，举也。刭，割颈也。堕，许规翻。刭，工顶翻。〕</font></font><font size=4px>岂有异秦之季世呼！</font><font size=4px color="#009090"><font size=4px>〔呼，古乎字。〕</font></font><font size=4px>其异姓负强而动者，汉已幸而胜之矣，又不易其所以然；同姓袭是迹而动，既有征矣，</font><font size=4px color="#009090"><font size=4px>〔征，证验也。〕</font></font><font size=4px>其势尽又复然，殃祸之变，未知所移，明帝处之尚不能以安，</font><font size=4px color="#009090"><font size=4px>〔处，昌吕翻。〕</font></font><font size=4px>后世将如之何！

 　　臣窃迹前事，</font><font size=4px color="#009090"><font size=4px>〔师古曰：寻前事之踪迹。〕</font></font><font size=4px>大抵强者先反。长沙乃二万五千户耳，功少而最完，势疏而最忠；</font><font size=4px color="#009090"><font size=4px>〔汉初功臣封王者，独长沙王吴芮传国至文帝时。〕</font></font><font size=4px>非独性异人也，亦形势然也。曩令樊、郦、绛、灌据数十城而王，今虽以残亡可也；令信、越之伦列为彻侯而居，虽至今存可也。然则天下之大计可知已：欲诸王之皆忠附，则莫若令如长沙王；欲臣子勿菹醢，则莫若令如樊、郦等；</font><font size=4px color="#009090"><font size=4px>〔菹，臻鱼翻，虀也。醢，呼改翻，肉酱也。〕</font></font><font size=4px>欲天下之治安，莫若众建诸侯而少其力。力少则易使以义，</font><font size=4px color="#009090"><font size=4px>〔师古曰：使以义，使之遵礼义也。少，诗沼翻。〕</font></font><font size=4px>国小则亡邪心。令海内之势，如身之使臂，臂之使指，莫不制从，诸侯之君不敢有异心，辐凑并进而归命天子。割地定制，令齐、赵、楚各为若干国，使悼惠王、幽王，元王之子孙毕以次各受祖之分地，</font><font size=4px color="#009090"><font size=4px>〔分，扶间翻。〕</font></font><font size=4px>地尽而止；其分地众而子孙少者，建以为国，空而置之，须其子孙生者举使君之；</font><font size=4px color="#009090"><font size=4px>〔须，待也。〕</font></font><font size=4px>一寸之地，一人之众，天子亡所利焉，</font><font size=4px color="#009090"><font size=4px>〔亡，古无字通；下同〕</font></font><font size=4px>诚以定治而已。如此，则卧赤子天下之上而安，植遗腹，朝委裘而天下不乱；</font><font size=4px color="#009090"><font size=4px>〔服虔曰：言天下安，虽赤子、遗腹在位犹不危也。应劭曰：植遗腹，朝委裘，皆未有所知也。孟康曰：委裘，若容衣，天子未坐</font><font size=4px color="#009090"><font size=4px>〔朝〕</font></font><font size=4px>，事先帝裘衣也。植，音值。朝，直遥翻。〕</font></font><font size=4px>当时大治，后世诵圣。</font><font size=4px color="#009090"><font size=4px>〔师古曰：称其圣明。〕</font></font><font size=4px>陛下谁惮而久不为此！

 　　天下之势方病大瘇，</font><font size=4px color="#009090"><font size=4px>〔如淳曰：肿足曰瘇。师古曰：瘇，止勇翻。〕</font></font><font size=4px>一胫之大几如要，</font><font size=4px color="#009090"><font size=4px>〔胫，户定翻，脚胫。释名曰：胫，茎也，直而长，似物茎也。几，居依翻；下同。〕</font></font><font size=4px>一指之大几如股，平居不可屈伸，一二指慉，身虑无聊。</font><font size=4px color="#009090"><font size=4px>〔师古曰：慉，谓动而痛也。聊，赖也。慉，丑六翻。〕</font></font><font size=4px>失今不治，必为锢疾，</font><font size=4px color="#009090"><font size=4px>〔师古曰：锢疾，坚久之疾。〕</font></font><font size=4px>后虽有扁鹊，不能为已。</font><font size=4px color="#009090"><font size=4px>〔师古曰：扁鹊，良医也。为，治也。已，语终辞。〕</font></font><font size=4px>病非徒瘇也，又苦(左足右炙)盭。</font><font size=4px color="#009090"><font size=4px>〔师古曰：(左足右炙)，古跖字，之石翻。足下曰跖，今所呼脚掌是也。盭，古戾字；言足跖反戾，不可行也。〕</font></font><font size=4px>元王之子，帝之从弟也；今之王者，从弟之子也。惠王之子，亲兄子也；今之王者，兄子之子也。</font><font size=4px color="#009090"><font size=4px>〔楚元王交，高帝之弟，其子于文帝为从弟。齐悼惠王肥，高帝之庶长子，其子于文帝为亲兄子。从，才用翻。〕</font></font><font size=4px>亲者或亡分地以安天下，疏者或制大权以逼天子，</font><font size=4px color="#009090"><font size=4px>〔师古曰：广立藩屏，则天下安，故曰以安天下。逼，古逼字。〕</font></font><font size=4px>臣故曰非徒病瘇也，又苦(左足右炙)盭。可痛哭者，此病是也。

 　　天下之势方倒县。</font><font size=4px color="#009090"><font size=4px>〔县，古悬字通；下同。〕</font></font><font size=4px>凡天子者，天下之首。何也？上也。蛮夷者，天下之足。何也？下也。今匈奴嫚侮侵掠，至不敬也；而汉岁致金絮采缯以奉之。足反居上，首顾居下，</font><font size=4px color="#009090"><font size=4px>〔师古曰：顾，亦反也。〕</font></font><font size=4px>倒县如此，莫之能解，犹为国有人乎？</font><font size=4px color="#009090"><font size=4px>〔师古曰：颠倒如此而不能解救，岂谓国有明智之人乎？〕</font></font><font size=4px>可为流涕者此也。

 　　今庶人屋壁得为帝服，倡优下贱得为后饰；且帝之身自衣皂绨，</font><font size=4px color="#009090"><font size=4px>〔绨，徒奚翻，厚缯也。衣，于既翻；下能衣同。〕</font></font><font size=4px>而富民墙屋被文绣；</font><font size=4px color="#009090"><font size=4px>〔被，皮义翻。〕</font></font><font size=4px>天子之后以缘其领，庶人孽妾以缘其履；</font><font size=4px color="#009090"><font size=4px>〔师古曰：缘，荧绢翻。孽，庶贱者。〕</font></font><font size=4px>此臣所谓舛也。夫百人作之不能衣一人，欲天下亡寒，胡可得也；一人耕之，十人聚而食之，欲天下亡饥，不可得也；饥寒切于民之肌肤，欲其亡为奸邪，不可得也。可为长太息者此也。

 　　商君遗礼义，弃仁恩，并心于进取；行之二岁，秦俗日败。故秦人家富子壮则出分，</font><font size=4px color="#009090"><font size=4px>〔分，扶间翻。〕</font></font><font size=4px>家贫子壮则出赘；借父耰鉏，虑有德色；</font><font size=4px color="#009090"><font size=4px>〔师古曰：耰，摩田器。言以耰及鉏借与其父，而容色自矜以为恩德也。耰，音忧。〕</font></font><font size=4px>母取箕帚，立而谇语；</font><font size=4px color="#009090"><font size=4px>〔服虔曰：谇，犹骂也。张晏曰：谇语，让也。谇，音碎。〕</font></font><font size=4px>抱哺其子，与公并倨；</font><font size=4px color="#009090"><font size=4px>〔师古曰：哺，飤也，言妇抱其子而哺之，乃与其舅并倨，无礼之基也。哺，音步。并，步鼎翻。〕</font></font><font size=4px>妇姑不相说，</font><font size=4px color="#009090"><font size=4px>〔说，读曰悦。〕</font></font><font size=4px>则反唇而相稽；</font><font size=4px color="#009090"><font size=4px>〔应劭曰：稽，计也，相与计校也。稽，工奚翻。〕</font></font><font size=4px>其慈子、耆利，不同禽兽者亡几耳。</font><font size=4px color="#009090"><font size=4px>〔师古曰：惟有慈爱其子而贪嗜财利，不异于禽兽也。无几，言不多也。几，居岂翻。仲冯曰：谊谓秦人不知孝义，但知爱子、贪利而已，此其去禽兽无几也。耆，古嗜字通用。〕</font></font><font size=4px>今其遗风余俗，犹尚未改，弃礼义，捐廉耻日甚，可谓月异而岁不同矣。逐利不耳，虑非顾行也；</font><font size=4px color="#009090"><font size=4px>〔师古曰：言其所追赴，惟计利与不耳，念虑之中非顾所行之善恶。贡父曰：虑，大率也。不，读曰否。〕</font></font><font size=4px>今其甚者杀父兄矣。而大臣特以簿书不报、期会之间以为大故，至于俗流失，世坏败，因恬而不知怪，</font><font size=4px color="#009090"><font size=4px>〔师古曰：恬，安也，徒兼翻。〕</font></font><font size=4px>虑不动于耳目，以为是适然耳。</font><font size=4px color="#009090"><font size=4px>〔师古曰：适，当也；谓事理当然。〕</font></font><font size=4px>夫移风易俗，使天下回心而乡道，</font><font size=4px color="#009090"><font size=4px>〔乡，读曰向。〕</font></font><font size=4px>类非俗吏之所能为也。俗吏之所务，在于刀笔、筐箧</font><font size=4px color="#009090"><font size=4px>〔师古曰：刀，所以削书札，筐箧，所以盛书也。箧，音古颊翻。〕</font></font><font size=4px>而不知大体。陛下又不自忧，窃为陛下惜之！</font><font size=4px color="#009090"><font size=4px>〔为，于伪翻。〕</font></font><font size=4px>岂如今定经制，令君君、臣臣，上下有差，父子六亲各得其宜！</font><font size=4px color="#009090"><font size=4px>〔贤曰：六亲，谓父、子、兄、弟、夫、妇也。〕</font></font><font size=4px>此业壹定，世世常安，而后有所持循矣；</font><font size=4px color="#009090"><font size=4px>〔师古曰：执持而顺行之。〕</font></font><font size=4px>若夫经制不定，是犹渡江河亡维楫，</font><font size=4px color="#009090"><font size=4px>〔师古曰：维所以系船，楫所以剌船也。诗曰：绋缡维之。楫，音集，又音接。〕</font></font><font size=4px>中流而遇风波，船必覆矣。可为长太息者此也。

 　　夏、殷、周为天子皆数十世，秦为天子二世而亡。人性不甚相远也，</font><font size=4px color="#009090"><font size=4px>〔远，于万翻。〕</font></font><font size=4px>何三代之君有道之长而秦无道之暴也？其故可知也。古之王者，太子乃生，</font><font size=4px color="#009090"><font size=4px>〔师古曰：乃，始也。〕</font></font><font size=4px>固举以礼，有司齐肃端冕，见之南郊，</font><font size=4px color="#009090"><font size=4px>〔齐，读曰斋。见，户电翻。〕</font></font><font size=4px>过阙则下，过庙则趋，故自为赤子</font><font size=4px color="#009090"><font size=4px>〔仲冯曰：婴儿体色赤，故曰赤子。〕</font></font><font size=4px>而教固已行矣。孩提有识，</font><font size=4px color="#009090"><font size=4px>〔师古曰：孩，小儿也；提，谓提撕之。〕</font></font><font size=4px>三公、三少明孝仁礼义以道习之，</font><font size=4px color="#009090"><font size=4px>〔太师、太傅、太保为三公；少师、少傅、少保为三少。少，诗照翻。〕</font></font><font size=4px>逐去邪人，不使见恶行，</font><font size=4px color="#009090"><font size=4px>〔去，羌吕翻。行，下孟翻。〕</font></font><font size=4px>于是皆选天下之端士、孝弟博闻有道术者以卫翼之，使与太子居处出入。</font><font size=4px color="#009090"><font size=4px>〔处，昌吕翻。〕</font></font><font size=4px>故太子乃生而见正事，闻正言，行正道，左右前后皆正人也。夫习与正人居之不能毋正，犹生长于齐不能不齐言也；习与不正人居之不能毋不正，犹生长于楚之地不能不楚言也。孔子曰：『少成若天性，习贯如自然。』</font><font size=4px color="#009090"><font size=4px>〔师古曰：贯，亦习也，工宦翻；下积贯同。〕</font></font><font size=4px>习与智长，故切而不愧；</font><font size=4px color="#009090"><font size=4px>〔师古曰：每被切磋，故无大过可愧耻之事。长，知两翻。〕</font></font><font size=4px>化与心成，故中道若性。夫三代之所以长久者，以其辅翼太子有此具也。及秦而不然，使赵高傅胡亥而教之狱，所习者非斩、劓人，则夷人之三族也。</font><font size=4px color="#009090"><font size=4px>〔劓，鱼器翻，割鼻也。〕</font></font><font size=4px>胡亥今日即位而明日射人，</font><font size=4px color="#009090"><font size=4px>〔射，而亦翻。〕</font></font><font size=4px>忠谏者谓之诽谤，深计者谓之妖言，其视杀人若艾草菅然。</font><font size=4px color="#009090"><font size=4px>〔艾，与刈同。师古曰：菅，茅也，音奸。〕</font></font><font size=4px>岂惟胡亥之性恶哉？彼其所以道之者非其理故也。</font><font size=4px color="#009090"><font size=4px>〔道，读曰导。〕</font></font><font size=4px>鄙谚曰：『前车覆，后车诫。』秦世之所以亟绝者，其辙迹可见也；</font><font size=4px color="#009090"><font size=4px>〔师古曰：亟，急也。车迹曰辙。〕</font></font><font size=4px>然而不避，是后车又将覆也。天下之命，县于太子，</font><font size=4px color="#009090"><font size=4px>〔县，读曰悬。〕</font></font><font size=4px>太子之善，在于早谕教与选左右。</font><font size=4px color="#009090"><font size=4px>〔师古曰：谕，晓告也。与，犹及也。〕</font></font><font size=4px>夫心未滥而先谕教，则化易成也；</font><font size=4px color="#009090"><font size=4px>〔易，以豉翻。〕</font></font><font size=4px>开于道术智谊之指，则教之力也；若其服习积贯，则左右而已。夫胡、粤之人，生而同声，嗜欲不异；及其长而成俗，累数译而不能相通，</font><font size=4px color="#009090"><font size=4px>〔译，传言也。夷狄与中国言语不同，故使通夷狄之言者译之，周礼象胥是也。长，知两翻。〕</font></font><font size=4px>有虽死而不相为者，</font><font size=4px color="#009090"><font size=4px>〔苏林曰：言其人不能易事相为处。〕</font></font><font size=4px>则教习然也。臣故曰选左右、早谕教最急。夫教得而左右正，则太子正矣，太子正而天下定矣。书曰：『一人有庆，兆民赖之。』</font><font size=4px color="#009090"><font size=4px>〔师古曰：周书吕刑之辞也。一人，天子也；言天子有善，则兆庶获其利。〕</font></font><font size=4px>此时务也。

 　　凡人之智，能见已然，不能见将然。夫礼者禁于将然之前</font><font size=4px color="#009090"><font size=4px>〔师古曰：将然，谓欲有其事。〕</font></font><font size=4px>而法者禁于已然之后，是故法之所为用易见而礼之所为生难知也。</font><font size=4px color="#009090"><font size=4px>〔易，以豉翻。〕</font></font><font size=4px>若夫庆赏以劝善，刑罚以惩恶，先王执此之政，坚如金石；行此之令，信如四时；据此之公，无私如天地；岂顾不用哉？然而曰礼云、礼云者，贵绝恶于未萌而起教于微眇，</font><font size=4px color="#009090"><font size=4px>〔师古曰：眇，细小也。〕</font></font><font size=4px>使民日迁善、远罪而不自知也。</font><font size=4px color="#009090"><font size=4px>〔远，于愿翻。〕</font></font><font size=4px>孔子曰：『听讼，吾犹人也；必也使毋讼乎。』</font><font size=4px color="#009090"><font size=4px>〔师古曰：论语载孔子之言也。言使吾听讼与众人齐等，然能先以德义化之使无讼。〕</font></font><font size=4px>为人主计者，莫如先审取舍，</font><font size=4px color="#009090"><font size=4px>〔师古曰：取，所择用也；舍，所弃置也。舍，读曰舍；下同。〕</font></font><font size=4px>取舍之极定于内而安危之萌应于外矣。</font><font size=4px color="#009090"><font size=4px>〔师古曰：极，中也；萌，始生也。〕</font></font><font size=4px>秦王之欲尊宗庙而安子孙，与汤、武同；然而汤、武广大其德行，六七百岁而弗失，秦王治天下十余岁则大败。</font><font size=4px color="#009090"><font size=4px>〔治，直之翻。〕</font></font><font size=4px>此亡他故矣，</font><font size=4px color="#009090"><font size=4px>〔亡，古无字通；下同。〕</font></font><font size=4px>汤、武之定取舍审而秦王之定取舍不审矣。夫天下，大器也；今人之置器，置诸安处则安、置诸危处则危。天下之情，与器无以异，在天子之所置之。汤、武置天下于仁、义、礼、乐，累子孙数十世，此天下所共闻也；秦王置天下于法令、刑罚，祸几及身，</font><font size=4px color="#009090"><font size=4px>〔几，居依翻。〕</font></font><font size=4px>子孙诛绝，此天下之所共见也；是非其明效大验邪！人之言曰：『听言之道，必以其事观之，则言者莫敢妄言。』今或言礼谊之不如法令，教化之不如刑罚，人主胡不引殷、周、秦事以观之也！</font><font size=4px color="#009090"><font size=4px>〔胡，何也。〕</font></font><font size=4px>人主之尊譬如堂，群臣如陛，众庶如地。故陛九级上，廉远地，则堂高；</font><font size=4px color="#009090"><font size=4px>〔远，于愿翻；下同。〕</font></font><font size=4px>陛无级，廉近地，则堂卑。高者难攀，卑者易陵，</font><font size=4px color="#009090"><font size=4px>〔师古曰：级，等也。廉，侧隅也。陵，乘也。〕</font></font><font size=4px>理势然也。故古者圣王制为等列，内有公、卿、大夫、士，外有公、侯、伯、子、男，然后有官师、小吏，</font><font size=4px color="#009090"><font size=4px>〔师古曰：官师，一官之长。〕</font></font><font size=4px>延及庶人，等级分明而天子加焉，故其尊不可及也。

 　　里谚曰：『欲投鼠而忌器。』此善谕也。鼠近于器，尚惮不投，恐伤其器，况于贵臣之近主乎！</font><font size=4px color="#009090"><font size=4px>〔近，其靳翻。〕</font></font><font size=4px>廉耻节礼以治君子，故有赐死而无戮辱。是以黥、劓之罪不及大夫，</font><font size=4px color="#009090"><font size=4px>〔杜佑曰：刑不上大夫者，古之大夫有坐不廉污秽者，则曰簠簋不饰；淫乱男女无别者，则曰帷薄不修；罔上不忠者，则曰臣节未着；罢软不胜任者，则曰下官不职；干国之纪，则曰行事不请。此五者，大夫定罪之名矣，不忍斥然正以呼之。其在五刑之域者云云，如后谊所云。〕</font></font><font size=4px>以其离主上不远也；</font><font size=4px color="#009090"><font size=4px>〔离，力智翻。〕</font></font><font size=4px>礼：不敢齿君之路马，蹴其刍者有罚，</font><font size=4px color="#009090"><font size=4px>〔齿，谓审其齿岁也。蹴，蹋也。刍，马所食草。记曲礼：以足蹴路马刍有诛，齿路马有诛。蹴，千六翻。〕</font></font><font size=4px>所以为主上豫远不敬也。今自王、侯、三公之贵，皆天子之所改容而礼之也，古天子之所谓伯父、伯舅也；</font><font size=4px color="#009090"><font size=4px>〔师古曰：天子呼诸侯长者，同姓则曰伯父，异姓则曰伯舅。伯，长也。〕</font></font><font size=4px>而令与众庶同黥、劓、髡、刖、笞、傌弃市之法，</font><font size=4px color="#009090"><font size=4px>〔髡，苦昆翻。刖，音月，断足也。笞，丑之翻。傌，音骂。毛晃曰：戮辱也。〕</font></font><font size=4px>然则堂不无陛呼！被戮辱者不泰迫呼！</font><font size=4px color="#009090"><font size=4px>〔师古曰：迫天子也。〕</font></font><font size=4px>廉耻不行，大臣无乃握重权、大官而有徒隶无耻之心呼！夫望夷之事，二世见当以重法者，</font><font size=4px color="#009090"><font size=4px>〔如淳曰：决罪曰当。阎乐杀二世于望夷宫，本由秦制无忌上之风也。仲冯曰：赵高杀二世，盖又以法定其罪。〕</font></font><font size=4px>投鼠而不忌器之习也。臣闻之：履虽鲜不加于枕，冠虽敝不以苴履。</font><font size=4px color="#009090"><font size=4px>〔师古曰：苴者，履中之藉。苴，子余翻。〕</font></font><font size=4px>夫尝已在贵宠之位，天子改容而礼貌之矣，</font><font size=4px color="#009090"><font size=4px>〔师古曰：礼貌，谓加礼容而敬之也。〕</font></font><font size=4px>吏民尝俯伏敬畏之矣；今而有过，帝令废之可也，退之可也，赐之死可也，灭之可也；若夫束缚之。系緤之，</font><font size=4px color="#009090"><font size=4px>〔师古曰：緤，谓以长绳系之也。緤，先列翻。〕</font></font><font size=4px>输之司寇，编之徒官，</font><font size=4px color="#009090"><font size=4px>〔师古曰：司寇，主刑罚之官。编，次列也。徒官，谓刑徒输作于官者。〕</font></font><font size=4px>司寇小吏詈骂而搒笞之，</font><font size=4px color="#009090"><font size=4px>〔搒，音彭。〕</font></font><font size=4px>殆非所以令众庶见也。夫卑贱者习知尊贵者之一旦吾亦乃可以加此也，</font><font size=4px color="#009090"><font size=4px>〔苏林曰：知有一旦之刑。〕</font></font><font size=4px>非所以尊尊、贵贵之化也。古者大臣有坐不廉而废者，不谓不廉，曰『簠簋不饰』；</font><font size=4px color="#009090"><font size=4px>〔师古曰：簠簋，所以盛饭也；方曰簠，圆曰簋。埤雅曰：龟有灵德，伏匿而噎，善潜而不志于养，故古者簠簋皆为龟形于其上，而大臣以贪墨坐废者曰簠簋不饰。贾公彦曰：簠，内圆外方；簋，内方外圆；皆受斗二升。簠，音甫，又音扶。簋，音轨。〕</font></font><font size=4px>坐污秽淫乱、男女无别者，不曰污秽，曰『帷薄不修』；坐罢软不胜任者，不谓罢软，曰『下官不职』。</font><font size=4px color="#009090"><font size=4px>〔师古曰：罢，废于事也。软，弱也。罢，读曰疲。软，人兖翻。胜，音升。〕</font></font><font size=4px>故贵大臣定有其罪矣，犹未斥然正以呼之也，尚迁就而为之讳也。故其在大谴、大何之域者，</font><font size=4px color="#009090"><font size=4px>〔师古曰：谴，责也。何，问也。域，界局也。〕</font></font><font size=4px>闻谴、何则白冠氂缨，</font><font size=4px color="#009090"><font size=4px>〔郑氏曰：以毛作缨。白冠，丧服也。〕</font></font><font size=4px>盘水加剑，造请室而请罪耳，</font><font size=4px color="#009090"><font size=4px>〔应劭曰：请室，请罪之室。苏林曰：音洁清之清。胡公汉官：车驾出，有清室令在前先驱，此官有别狱也。如淳曰：水性平，若己有正罪，君以平法治之也。加剑，当以自刎也。或曰：杀牲以盘水取颈血，故示若此也。造，七到翻。〕</font></font><font size=4px>上不执缚系引而行也。其有中罪者，闻命而自弛，上不使人颈盭而加也。</font><font size=4px color="#009090"><font size=4px>〔师古曰：中罪，非大非小也。弛，废也；自废而死。苏林曰：不戾其颈而亲加刀锯。弛，式尔翻。盭，古戾字，音卢计翻。〕</font></font><font size=4px>其有大罪者，闻命则北面再拜，跪而自裁，</font><font size=4px color="#009090"><font size=4px>〔师古曰：裁，谓自刑杀也。〕</font></font><font size=4px>上不使人捽抑而刑之也，</font><font size=4px color="#009090"><font size=4px>〔师古曰：捽，持头发也。抑，按也。捽，才兀翻。〕</font></font><font size=4px>曰：『子大夫自有过耳，吾遇子有礼矣。』</font><font size=4px color="#009090"><font size=4px>〔服虔曰：子者，男子美号。〕</font></font><font size=4px>遇之有礼，故群臣自憙；</font><font size=4px color="#009090"><font size=4px>〔师古曰：憙，读曰喜，许吏翻。喜，好也；好为志气也。〕</font></font><font size=4px>婴以廉耻，故人矜节行。</font><font size=4px color="#009090"><font size=4px>〔师古曰：婴，加也。矜，尚也。行，下孟翻；下同。〕</font></font><font size=4px>上设廉耻、礼义以遇其臣，而臣不以节行报其上者，则非人类也。故化成俗定，则为人臣者皆顾行而忘利，守节而伏义，故可以托不御之权，可以寄六尺之孤，</font><font size=4px color="#009090"><font size=4px>〔言臣下矜尚节行，故可托以权柄，不须复加制御。应劭曰：六尺之孤，未能自立者也。〕</font></font><font size=4px>此厉廉耻、行礼义之所致也，主上何丧焉！</font><font size=4px color="#009090"><font size=4px>〔师古曰：丧，失也；言如此则于主上无所失。丧，息浪翻。〕</font></font><font size=4px>此之不为而顾彼之久行，</font><font size=4px color="#009090"><font size=4px>〔此，谓以礼义廉耻遇其臣；彼，谓戮辱贵臣。言不为此而反久行彼也。〕</font></font><font size=4px>故曰可为长太息者此也。"

 　　谊以绛侯前逮系狱，卒无事，</font><font size=4px color="#009090"><font size=4px>〔卒，子恤翻。〕</font></font><font size=4px>故以此讥上。上深纳其言，养臣下有节，是后大臣有罪，皆自杀，不受刑。</font><font size=4px color="#009090"><font size=4px>〔汉人相传以大臣不对理陈冤为故事，多有闻命而引决者；然诣狱受刑者亦多有之，史特大概言之耳。〕</font></font><font size=4px>

 　　七年（戊辰，公元前一七三年）

 　　冬，十月，令列侯太夫人、</font><font size=4px color="#009090"><font size=4px>〔如淳曰：列侯之妻称夫人；列侯死，子复为列侯，乃得称太夫人；子不为列侯，不得称也。〕</font></font><font size=4px>夫人、诸侯王子及吏二千石无得擅征捕。

 　　夏，四月，赦天下。

 　　六月，癸酉，未央宫东阙罘罳灾。</font><font size=4px color="#009090"><font size=4px>〔如淳曰：东阙与其两旁罘罳皆灾也。晋灼曰：东阙之罘罳独灾也。师古曰：罘罳，谓连阙曲阁也，以覆重刻垣墉处，其形罘罳然。一曰：屏也。崔豹古今注曰：罘罳，屏也。又云：罘者，复也；罳者，思也；臣朝君至屏外，复思所奏之事于其下。孔颖达曰：屏谓之树，今浮思也；释宫文。汉时谓屏为浮思，解者以为天子外屏；人臣至屏，俯伏思念其事，按匠人：城隅谓角浮思也。汉时东阙浮思灾，以此诸文参之，则浮思小楼也，故城隅、阙上皆有之。然则屏上亦为屋以覆屏墙，故称屏曰浮思。苏鹗演义曰：罘者，浮也；罳者，思也；谓织丝之文轻疏虚浮之貌，盖宫殿门阙有此物也。余谓苏鹗之说，有见于唐禁中之罘罳；唐太和甘露之变，宦者奉乘舆、决罘罳北出者也。此罘罳当以旧注为正。〕</font></font><font size=4px>

 　　民有歌淮南王者曰："一尺布，尚可缝；一斗粟，尚可舂；兄弟二人不相容！"帝闻而病之。</font><font size=4px color="#009090"><font size=4px>〔臣瓒曰：一尺布可缝而共衣，一斗粟可舂而共食，况以天下之广，而兄弟不相容乎！〕</font></font><font size=4px>

 　　八年（己巳，公元前一七二年）

 　　夏，封淮南厉王子安等四人为列侯。</font><font size=4px color="#009090"><font size=4px>〔淮南厉王长子安封阜陵侯，勃封安阳侯，赐封阳周侯，良封东城侯。〕</font></font><font size=4px>贾谊知上必将复王之也，上疏谏曰："淮南王之悖逆无道，</font><font size=4px color="#009090"><font size=4px>〔悖，蒲内翻。〕</font></font><font size=4px>天下孰不知其罪！陛下幸而赦迁之，自疾而死，天下孰以王死之不当！</font><font size=4px color="#009090"><font size=4px>〔当，丁浪翻。〕</font></font><font size=4px>今奉尊罪人之子，适足以负谤于天下耳。</font><font size=4px color="#009090"><font size=4px>〔师古曰：言若尊王其子，则是淮南王无罪，汉枉杀之也。〕</font></font><font size=4px>此人少壮，</font><font size=4px color="#009090"><font size=4px>〔师古曰：少壮，犹言稍长大。少，诗沼翻。〕</font></font><font size=4px>岂能忘其父哉！白公胜所为父报仇者，大父与叔父也。</font><font size=4px color="#009090"><font size=4px>〔为，于伪翻。〕</font></font><font size=4px>白公为乱，非欲取国代主；发忿快志，剡手以冲仇人之匈，固为俱靡而已。</font><font size=4px color="#009090"><font size=4px>〔白公胜，楚平王之孙，太子建之子。建得罪于平王，出奔而死于郑，胜又奔吴；子胥以吴师入郢，胜盖预焉，是雠其大父也。及其还楚，杀子西、子期，是雠其叔父也。剡，式冉翻；利也。靡，武彼翻；师古曰：言与雠人俱毙。康曰：武皮切，碎也。〕</font></font><font size=4px>淮南虽小，黥布尝用之矣，</font><font size=4px color="#009090"><font size=4px>〔事见十二卷高祖十一年。〕</font></font><font size=4px>汉存，特幸耳。</font><font size=4px color="#009090"><font size=4px>〔师古曰：言汉之胜布得存，此直天幸耳。〕</font></font><font size=4px>夫擅仇人足以危汉之资，于策不便。</font><font size=4px color="#009090"><font size=4px>〔师古曰：言假四子以资权，则当危汉。〕</font></font><font size=4px>予之众积之财，</font><font size=4px color="#009090"><font size=4px>〔予，读曰与。〕</font></font><font size=4px>此非有子胥、白公报于广都之中，即疑有剸诸、荆轲起于两柱之间，</font><font size=4px color="#009090"><font size=4px>〔剸诸，吴人，为阖闾刺杀王僚。荆轲事见七卷始皇二十年。两柱之间，南面乡明，人君听政正坐之处。剸，音专。〕</font></font><font size=4px>所谓假贼兵，为虎翼者也。</font><font size=4px color="#009090"><font size=4px>〔应劭曰：周书云：无为虎傅翼，将飞入邑，择人而食之。〕</font></font><font size=4px>愿陛下少留计！"</font><font size=4px color="#009090"><font size=4px>〔少：诗沼翻。〕</font></font><font size=4px>上弗听。

 　　有长星出于东方。</font><font size=4px color="#009090"><font size=4px>〔文颖曰：孛、彗、长三星，其占略同，然其形象少异：孛星光芒短，其光四出，蓬蓬孛孛也；彗星，光芒参参如扫彗；长星，有一直，指或竟天，或三丈，二丈无常也。大法，彗、孛星多为除旧布新，长星多为兵革事。〕</font></font><font size=4px>

 　　九年（庚午，公元前一七一年）

 　　春，大旱。

 　　十年（辛未，公元前一七零年）

 　　冬，上行幸甘泉。

 　　将军薄昭杀汉使者。帝不忍加诛，使公卿从之饮酒，欲令自引分，</font><font size=4px color="#009090"><font size=4px>〔引分，犹言引决也。〕</font></font><font size=4px>昭不肯；使群臣丧服往哭之，乃自杀。

 　　臣光曰：李德裕以为："汉文帝诛薄昭，断则明矣，</font><font size=4px color="#009090"><font size=4px>〔断，丁乱翻；下同。〕</font></font><font size=4px>于义则未安也。秦康送晋文，兴如存之感；</font><font size=4px color="#009090"><font size=4px>〔诗小序曰：秦康公之母，晋献公之女。文公遭骊姬之难，未反而秦姬卒。穆公纳文公，康公时为太子，赠送文公于渭之阳；念母之不见也，我见舅氏，如母存焉。〕</font></font><font size=4px>况太后尚存，唯一弟薄昭，断之不疑，非所以慰母氏之心也。"臣愚以为法者天下之公器，惟善持法者，亲疏如一，无所不行，则人莫敢有所恃而犯之也。夫薄昭虽素称长者，文帝不为置贤师傅而用之典兵；骄而犯上，至于杀汉使者，非有恃而然乎！若又从而赦之，则与成、哀之世何异哉！魏文帝尝称汉文帝之美，而不取其杀薄昭，曰："舅后之家，但当养育以恩而不当假借以权，既触罪法，又不得不害。"讥文帝之始不防闲昭也，斯言得之矣。然则欲慰母心者，将慎之于始乎！ 
</font><!--/HTMLBUILERPART0--><font size=4px>