<font size=4px>　　汉纪十六　起强圉协洽，尽昭阳赤奋若，凡七年。

 　　孝昭皇帝下元平元年（丁未，公元前七四年）

 　　春，二月，诏减口赋钱什三。</font><font size=4px color="#009090"><font size=4px>〔如淳曰：汉仪注：民年七岁至十四，出口赋钱人二十三：二十钱以食天子，其三钱者武帝加口钱以补车骑马。〕</font></font><font size=4px>

 　　夏，四月，癸未，帝崩于未央宫；</font><font size=4px color="#009090"><font size=4px>〔臣瓒曰：寿二十三。〕</font></font><font size=4px>无嗣。时武帝子独有广陵王胥，大将军光与群臣议所立，咸持广陵王。王本以行失道，先帝所不用；光内不自安。郎有上书言："周太王废太伯立王季，文王舍伯邑考立武王，</font><font size=4px color="#009090"><font size=4px>〔师古曰：太伯者，王季之兄；伯邑考，文王长子也。舍，读曰舍。〕</font></font><font size=4px>唯在所宜，虽废长立少可也。</font><font size=4px color="#009090"><font size=4px>〔长，知两翻。少，诗照翻。〕</font></font><font size=4px>广陵王不可以承宗庙。"言合光意。光以其书示丞相敞等，擢郎为九江太守。</font><font size=4px color="#009090"><font size=4px>〔九江郡属扬州，唐濠、寿、庐、滁、和州地。守，式又翻。〕</font></font><font size=4px>即日承皇后诏，遣行大鸿胪事少府乐成、宗正德、光禄大夫吉、中郎将利汉</font><font size=4px color="#009090"><font size=4px>〔乐成，史乐成。德，刘德。吉，丙吉。利汉，不知其姓。〕</font></font><font size=4px>迎昌邑王贺，乘七乘传</font><font size=4px color="#009090"><font size=4px>〔文帝之入立也，乘六乘传；今乘七乘传。传，张恋翻。〕</font></font><font size=4px>诣长安邸。</font><font size=4px color="#009090"><font size=4px>〔诸王国皆置邸长安，此谓长安之昌邑邸也。〕</font></font><font size=4px>光又白皇后，徙右将军安世为车骑将军。

 　　贺，昌邑哀王之子也，</font><font size=4px color="#009090"><font size=4px>〔哀王，名髆，武帝子也。〕</font></font><font size=4px>在国素狂纵，动作无节。武帝之丧，贺游猎不止。尝游方与，</font><font size=4px color="#009090"><font size=4px>〔方与县本属山阳郡，武帝以山阳为昌邑王国，方与县属焉。方，音房。与，音豫。〕</font></font><font size=4px>不半日驰二百里。中尉琅邪王吉上疏谏曰："大王不好书术而乐逸游，</font><font size=4px color="#009090"><font size=4px>〔好，呼到翻。乐，五孝翻，又音洛。〕</font></font><font size=4px>冯式撙衔，</font><font size=4px color="#009090"><font size=4px>〔冯，读曰凭。臣瓒曰：撙，促也。师古曰：撙，挫也，音子本翻。〕</font></font><font size=4px>驰骋不止，口倦呼咤，</font><font size=4px color="#009090"><font size=4px>〔师古曰：咤，亦吒字也，音竹驾翻。〕</font></font><font size=4px>手苦于棰辔，</font><font size=4px color="#009090"><font size=4px>〔师古曰：棰，马策。〕</font></font><font size=4px>身劳呼车舆，朝则冒雾露，</font><font size=4px color="#009090"><font size=4px>〔师古曰：冒，莫北翻，犯也。〕</font></font><font size=4px>昼则被尘埃，</font><font size=4px color="#009090"><font size=4px>〔被，皮义翻。〕</font></font><font size=4px>夏则为大暑之所暴炙，</font><font size=4px color="#009090"><font size=4px>〔暴，步木翻。〕</font></font><font size=4px>冬则为风寒之所匽薄，</font><font size=4px color="#009090"><font size=4px>〔师古曰：匽，与偃同，言遇疾风则偃靡也。薄，言迫也。〕</font></font><font size=4px>数以耎脆之玉体</font><font size=4px color="#009090"><font size=4px>〔师古曰：耎，柔也，音而兖翻。脆，音此芮翻。〕</font></font><font size=4px>犯勤劳之烦毒，非所以全寿命之宗也，又非所以进仁义之隆也。</font><font size=4px color="#009090"><font size=4px>〔师古曰：宗，尊也。隆，高也。〕</font></font><font size=4px>夫广厦之下，细旃之上，</font><font size=4px color="#009090"><font size=4px>〔师古曰：广厦，大屋也。旃，与毡同。〕</font></font><font size=4px>明师居前，劝诵在后，上论唐、虞之际，下及殷、周之盛，考仁圣之风，习治国之道，</font><font size=4px color="#009090"><font size=4px>〔治，直之翻。〕</font></font><font size=4px>訢訢焉发愤忘食，</font><font size=4px color="#009090"><font size=4px>〔訢，与欣同。〕</font></font><font size=4px>日新厥德，其乐岂衔橛之间哉！</font><font size=4px color="#009090"><font size=4px>〔乐，音洛；下同。〕</font></font><font size=4px>休则俛仰屈伸以利形，</font><font size=4px color="#009090"><font size=4px>〔师古曰：形，形体也。俛，音免。〕</font></font><font size=4px>进退步趋以实下，</font><font size=4px color="#009090"><font size=4px>〔如淳曰：今人不行，则膝以下虚弱不实。〕</font></font><font size=4px>吸新吐故以练臧，</font><font size=4px color="#009090"><font size=4px>〔师古曰：臧，五藏也。练，练其气也。臧，古藏字通，音徂浪翻。〕</font></font><font size=4px>专意积精以适神，</font><font size=4px color="#009090"><font size=4px>〔师古曰：适，和也。〕</font></font><font size=4px>于以养生，岂不长哉！大王诚留意如此，则心有尧、舜之志，体有乔、松之寿，</font><font size=4px color="#009090"><font size=4px>〔师古曰：仙人伯乔及赤松子也。〕</font></font><font size=4px>美声广誉，登而上闻，则福禄其臻</font><font size=4px color="#009090"><font size=4px>〔师古曰：臻，至也。〕</font></font><font size=4px>而社稷安矣。皇帝仁圣，至今思慕未怠，</font><font size=4px color="#009090"><font size=4px>〔师古曰：皇帝，谓昭帝也。言武帝晏驾未久，故尚思慕。〕</font></font><font size=4px>于宫馆、囿池、弋猎之乐未有所幸，大王宜夙夜念此以承圣意。诸侯骨肉，莫亲大王，大王于属则子也，于位则臣也，一身而二之责加焉。恩爱行义，孅介有不具者，</font><font size=4px color="#009090"><font size=4px>〔行，下孟翻；下同。孅，与纤同，息廉翻。〕</font></font><font size=4px>于以上闻，非飨国之福也。"王乃下令曰："寡人造行不能无惰，中尉甚忠，数辅吾过。"</font><font size=4px color="#009090"><font size=4px>〔数，所角翻。〕</font></font><font size=4px>使谒者千秋赐中尉牛肉五百斤，酒五石，脯五束。</font><font size=4px color="#009090"><font size=4px>〔孔颖达曰：脯训始，始作即成也；修训治，治之乃成。郑注腊人云：薄析曰脯；捶而施姜桂曰锻修。〕</font></font><font size=4px>其后复放纵自若。

 　　郎中令山阳龚遂，忠厚刚毅，有大节，</font><font size=4px color="#009090"><font size=4px>〔龚，姓也。左传，晋有大夫龚坚。〕</font></font><font size=4px>内谏争于王，外责傅相，引经义，陈祸福，至于涕泣，蹇蹇亡已，</font><font size=4px color="#009090"><font size=4px>〔争，读曰诤。相，息亮翻。亡，古无字通。师古曰：蹇蹇，不阿顺之意。易曰：王臣蹇蹇。〕</font></font><font size=4px>面剌王过。王至掩耳起走，曰："郎中令善愧人！"</font><font size=4px color="#009090"><font size=4px>〔师古曰：愧，古愧字也。愧，辱也。〕</font></font><font size=4px>王尝久与驺奴、宰人游戏饮食，</font><font size=4px color="#009090"><font size=4px>〔驺，导车而撝诃者也。宰人，掌膳食者也。驺，侧鸠翻。〕</font></font><font size=4px>赏赐无度，遂入见王，涕泣膝行，左右侍御皆出涕。王曰："郎中令何为哭？"遂曰："臣痛社稷危也！愿赐清闲，竭愚！"王辟左右。</font><font size=4px color="#009090"><font size=4px>〔师古曰：闲，读曰闲。辟，音辟。〕</font></font><font size=4px>遂曰："大王知胶西王所以为无道亡乎？"</font><font size=4px color="#009090"><font size=4px>〔胶西王，谓于王端也。〕</font></font><font size=4px>王曰："不知也。"曰："臣闻胶西王有谀臣侯得，王所为儗于桀、纣也，</font><font size=4px color="#009090"><font size=4px>〔儗，与拟同。师古曰：儗，比也。〕</font></font><font size=4px>得以为尧、舜也。王说其谄谀，常与寝处，</font><font size=4px color="#009090"><font size=4px>〔说，读曰悦。处，昌吕翻。〕</font></font><font size=4px>唯得所言，以至于是。</font><font size=4px color="#009090"><font size=4px>〔师古曰：唯用得之邪言，故至亡。〕</font></font><font size=4px>今大王亲近群小，</font><font size=4px color="#009090"><font size=4px>〔近，其靳翻。〕</font></font><font size=4px>渐渍邪恶</font><font size=4px color="#009090"><font size=4px>〔渐，子廉翻。渍，疾智翻。〕</font></font><font size=4px>所习，存亡之机，不可不慎也！臣请选郎通经有行义者与王起居，坐则诵诗、书，立则习礼容，宜有益。"王许之。遂乃选郎中张安等十人侍王。居数日，王皆逐去安等。</font><font size=4px color="#009090"><font size=4px>〔去，羌吕翻；下同。〕</font></font><font size=4px>

 　　王尝见大白犬，颈以下似人，冠方山冠而无尾，</font><font size=4px color="#009090"><font size=4px>〔方山冠，以五采縠为之，前高七寸，后高三寸，长八寸，乐舞人服之。冠方之冠，古玩翻。考异曰：昌邑王传云 "无头"，五行志云"无尾"，且云"不得置后之象"。若颈以下似人而无头，何以辨其为犬，且安所施冠！盖传误也。〕</font></font><font size=4px>以问龚遂；遂曰："此天戒，言在侧者尽冠狗也，</font><font size=4px color="#009090"><font size=4px>〔言王左右之人皆狗而冠也。〕</font></font><font size=4px>去之则存，不去则亡矣。"后又闻人声曰"熊"！视而见大熊，左右莫见，以问遂；遂曰："熊，山野之兽，而来入宫室，王独见之，此天戒大王，恐宫室将空，危亡象也。"王仰天而叹曰："不祥何为数来！"遂叩头曰："臣不敢隐忠，数言危亡之戒；大王不说。夫国之存亡，岂在臣言哉！愿王内自揆度。</font><font size=4px color="#009090"><font size=4px>〔数，所角翻；下同。说，读曰悦。度，徒洛翻。〕</font></font><font size=4px>大王诵诗三百五篇，人事浃，</font><font size=4px color="#009090"><font size=4px>〔浃，即协翻，洽也，彻也。〕</font></font><font size=4px>王道备。王之所行，中诗一篇何等也？</font><font size=4px color="#009090"><font size=4px>〔中，竹仲翻。师古曰：言王所行皆不合法度，王自谓当于何诗之文也。〕</font></font><font size=4px>大王位为诸侯王，行污于庶人，</font><font size=4px color="#009090"><font size=4px>〔行，下孟翻。师古曰：污，浊秽。〕</font></font><font size=4px>以存难，以亡易，</font><font size=4px color="#009090"><font size=4px>〔易，以豉翻。〕</font></font><font size=4px>宜深察之！"后又血污王坐席，王问遂；遂叫然号</font><font size=4px color="#009090"><font size=4px>〔污，乌故翻。号，户高翻。〕</font></font><font size=4px>曰："宫空不久，妖祥数至。血者，阴忧象也，宜畏慎自省！"</font><font size=4px color="#009090"><font size=4px>〔省，悉景翻。〕</font></font><font size=4px>王终不改节。

 　　及征书至，夜漏未尽一刻，以火发书。其日中，王发；晡时，至定陶，</font><font size=4px color="#009090"><font size=4px>〔定陶县为济阴郡治所。〕</font></font><font size=4px>行百三十五里，侍从者马死相望于道。</font><font size=4px color="#009090"><font size=4px>〔从，才用翻。〕</font></font><font size=4px>王吉奏书戒王曰："臣闻高宗谅暗，三年不言。</font><font size=4px color="#009090"><font size=4px>〔暗，读与阴同。〕</font></font><font size=4px>今大王以丧事征，宜日夜哭泣悲哀而已，慎毋有所发！</font><font size=4px color="#009090"><font size=4px>〔师古曰：发，谓兴举众事。〕</font></font><font size=4px>大将军仁爱、勇智、忠信之德，天下莫不闻；事孝武皇帝二十余年，未尝有过。先帝弃群臣，属以天下，</font><font size=4px color="#009090"><font size=4px>〔属，之欲翻。〕</font></font><font size=4px>寄幼孤焉。大将抱持幼君襁褓之中，</font><font size=4px color="#009090"><font size=4px>〔襁，负儿衣。论语曰：襁负其子。博物志曰：织缕为之，广八寸，长二尺，以约小儿于背上。李奇曰：络也，以缯布为之，络负小儿。孟康曰：小儿褓。师古曰：孟说是。褓，小儿衣。李奇曰：褓，小儿大籍。又齐人名小儿被为褓。襁，举两翻。褓，博抱翻。〕</font></font><font size=4px>布政施教，海内晏然，虽周公、伊尹无以加也。今帝崩无嗣，大将军惟思可以奉宗庙者，攀援而立大王，</font><font size=4px color="#009090"><font size=4px>〔师古曰：援，引也，音爰。〕</font></font><font size=4px>其仁厚岂有量哉！臣愿大王事之，敬之，政事壹听之，大王垂拱南面而已。愿留意，常以为念！"

 　　王至济阳，</font><font size=4px color="#009090"><font size=4px>〔班志，济阳县属陈留郡。杜佑曰。济阳县故城，在曹州冤句县西南。济，子礼翻。〕</font></font><font size=4px>求长鸣鸡，</font><font size=4px color="#009090"><font size=4px>〔师古曰：鸡之鸣声长者也。范成大曰：长鸣鸡自南诏诸蛮来，形矮而大，鸣声圆长，一鸣半刻，终日啼号不绝。蛮甚贵之，一鸡直银一两。邕州溪洞亦有之。〕</font></font><font size=4px>道买积竹杖。</font><font size=4px color="#009090"><font size=4px>〔文颖曰：合竹作杖也。〕</font></font><font size=4px>过弘农，使大奴善以衣车载女子。</font><font size=4px color="#009090"><font size=4px>〔师古曰：凡言大奴者，谓奴之尤长大者也。善，其名也。〕</font></font><font size=4px>至湖，使者以让相安乐。</font><font size=4px color="#009090"><font size=4px>〔师古曰：使者，长安使人也。让，责也。安乐，史逸其姓。相，息亮翻。乐，音洛。〕</font></font><font size=4px>安乐告龚遂，遂入问王，王曰："无有。"遂曰："即无有，何爱一善以毁行义！请收属吏，以湔洒大王。"</font><font size=4px color="#009090"><font size=4px>〔师古曰：以善付吏也。湔，澣也。洒，濯也。行，下孟翻。属，之欲翻；下同。湔，子颠翻。洒，先礼翻。〕</font></font><font size=4px>即捽善属卫士长行法。</font><font size=4px color="#009090"><font size=4px>〔师古曰：卫士长，主卫之官。捽，持头也，音才兀翻。长，知两翻。〕</font></font><font size=4px>

 　　王到霸上，大鸿胪郊迎，</font><font size=4px color="#009090"><font size=4px>〔胪，陵如翻。〕</font></font><font size=4px>驺奉乘舆车。王使寿成御，</font><font size=4px color="#009090"><font size=4px>〔寿成，人名，昌邑太仆也。乘，绳证翻；下同。〕</font></font><font size=4px>郎中令遂参乘。且至广明、东都门，遂曰："礼，奔丧望见国都哭。此长安东郭门也。"</font><font size=4px color="#009090"><font size=4px>〔广明注见上卷元凤元年。三辅黄图：宣平门，长安城东出北头第一门；其外郭名东都门。〕</font></font><font size=4px>王曰："我嗌痛，不能哭。"</font><font size=4px color="#009090"><font size=4px>〔师古曰：嗌，喉咽也，音益。〕</font></font><font size=4px>至城门，遂复言；</font><font size=4px color="#009090"><font size=4px>〔复，扶又翻。〕</font></font><font size=4px>王曰："城门与郭门等耳。"且至未央宫东阙，遂曰："昌邑帐在是阙外驰道北，</font><font size=4px color="#009090"><font size=4px>〔文颖曰：吊哭帐也。〕</font></font><font size=4px>未至帐所，有南北行道，马足未至数步；大王宜下车，乡阙西面伏哭，尽哀止。"</font><font size=4px color="#009090"><font size=4px>〔乡，读曰向。〕</font></font><font size=4px>王曰："诺。"到，哭如仪。六月，丙寅，王受皇帝玺绶，袭尊号；</font><font size=4px color="#009090"><font size=4px>〔玺，斯氏翻。绶，音受。〕</font></font><font size=4px>尊皇后曰皇太后。

 　　壬申，葬孝昭皇帝于平陵。</font><font size=4px color="#009090"><font size=4px>〔平陵，属右扶风，在长安西北七十里。自崩至葬十日。〕</font></font><font size=4px>

 　　昌邑王既立，淫戏无度。昌邑官属皆征至长安，往往超擢拜官。相安乐迁长乐卫尉。龚遂见安乐，流涕谓曰："王立为天子，日益骄溢，谏之不复听。今哀痛未尽，</font><font size=4px color="#009090"><font size=4px>〔师古曰：谓新居丧服。〕</font></font><font size=4px>日与近臣饮酒</font><span class="h"><font size=4px>【章：甲十五行本"酒"作"食"；乙十一行本同；孔本同。】</font></font><font size=4px>作乐，斗虎豹，召皮轩车九旒，</font><font size=4px color="#009090"><font size=4px>〔汉大驾、法驾，前驱有云罕九斿，皮轩，鸾旗。薛综曰：云罕，旌旗名。胡广曰：皮轩，以虎皮为轩。郭璞曰：虎轩，革车，即曲礼"前有士师则载虎皮"。师古曰：皮轩之上，以赤皮为重盖，今此制尚存，非用虎皮饰车。〕</font></font><font size=4px>驱驰东西，所为誖道。</font><font size=4px color="#009090"><font size=4px>〔孔颖达曰：走马谓之驰；策马谓之驱。誖，蒲内翻。师古曰：乖也。〕</font></font><font size=4px>古制宽，大臣有隐退；今去不得，阳狂恐知，身死为世戮，柰何？君，陛下故相，宜极谏争！"

 　　王梦青蝇之矢积西阶东，可五六石，以屋版瓦覆之，</font><font size=4px color="#009090"><font size=4px>〔师古曰：版瓦，大瓦也。覆，敷又翻。〕</font></font><font size=4px>以问遂，遂曰："陛下之诗不云乎：</font><font size=4px color="#009090"><font size=4px>〔以昌邑王习诗，故云然。苏林曰：犹言陛下所读之诗也。〕</font></font><font size=4px>『营营青蝇，止于藩。恺悌君子，毋信谗言。』陛下左侧谗人众多，如是青蝇恶矣。</font><font size=4px color="#009090"><font size=4px>〔师古曰：恶，即矢也。吴越春秋云：越王勾践为吴王尝恶，即其义也。〕</font></font><font size=4px>宜进先帝大臣子孙、亲近，以为左右。</font><font size=4px color="#009090"><font size=4px>〔近，其靳翻。〕</font></font><font size=4px>如不忍昌邑故人，</font><font size=4px color="#009090"><font size=4px>〔师古曰：如，若也。〕</font></font><font size=4px>信用谗谀，必有凶咎。愿诡祸为福，</font><font size=4px color="#009090"><font size=4px>〔师古曰：诡，反也。〕</font></font><font size=4px>皆放逐之！臣当先逐矣。"王不听。

 　　太仆丞河东张敞上书谏，</font><font size=4px color="#009090"><font size=4px>〔班表，太仆有两丞。续汉志：丞一人，秩千石。河东郡属并州；按此时河东郡当属司隶。〕</font></font><font size=4px>曰："孝昭皇帝蚤崩无嗣，</font><font size=4px color="#009090"><font size=4px>〔师古曰：蚤，古早字。〕</font></font><font size=4px>大臣忧惧，选贤圣承宗庙，东迎之日，唯恐属车之行迟。</font><font size=4px color="#009090"><font size=4px>〔师古曰：不欲斥乘舆，故但言属车耳。属，之欲翻。〕</font></font><font size=4px>今天子以盛年初即位，天下莫不拭目倾耳，观化听风。</font><font size=4px color="#009090"><font size=4px>〔师古曰：言改易视听，欲急闻见善政化也。拭，音式。〕</font></font><font size=4px>国辅大臣未褒，而昌邑小辇先迁，</font><font size=4px color="#009090"><font size=4px>〔李奇曰：挽辇小臣也。〕</font></font><font size=4px>此过之大者也。"王不听。

 　　大将军光忧懑，</font><font size=4px color="#009090"><font size=4px>〔懑，母本翻，又音满，又音闷，烦懑也。〕</font></font><font size=4px>独以问所亲故吏大司农田延年；延年曰："将军为国柱石，</font><font size=4px color="#009090"><font size=4px>〔师古曰：柱者，梁下之柱。石，承柱之础。言大臣负国重任，如屋之柱及其石也。〕</font></font><font size=4px>审此人不可，何不建白太后，</font><font size=4px color="#009090"><font size=4px>〔建议而白之也。〕</font></font><font size=4px>更选贤而立之？"光曰："今欲如是，于古尝有此不？"</font><font size=4px color="#009090"><font size=4px>〔师古曰：光不涉学，故有此问也。不，读曰否。〕</font></font><font size=4px>延年曰："伊尹相殷，废太甲以安宗庙，后世称其忠。</font><font size=4px color="#009090"><font size=4px>〔师古曰：商书太甲篇：太甲既立，不明，伊尹放诸桐也。〕</font></font><font size=4px>将军若能行此，亦汉之伊尹也。"光乃引延年给事中，</font><font size=4px color="#009090"><font size=4px>〔给事中，给事禁中也；西汉以为加官。〕</font></font><font size=4px>阴与车骑将军张安世图计。</font><font size=4px color="#009090"><font size=4px>〔师古曰：图，谋也。〕</font></font><font size=4px>

 　　王出游，光禄大夫鲁国夏侯胜当乘舆前谏曰："天久阴而不雨，臣下有谋上者。陛下出，欲何之？"</font><font size=4px color="#009090"><font size=4px>〔之，往也。〕</font></font><font size=4px>王怒，谓胜为祆言，</font><font size=4px color="#009090"><font size=4px>〔祆，与妖同，音于骄翻。〕</font></font><font size=4px>缚以属吏。</font><font size=4px color="#009090"><font size=4px>〔属，之欲翻。〕</font></font><font size=4px>吏白霍光，光不举法。光让安世，以为泄语。安世实不言：乃召问胜。胜对言："在鸿范传曰：『皇之不极，厥罚常阴，</font><font size=4px color="#009090"><font size=4px>〔汉儒作洪范传，以五事应五行。"皇之不极，是谓不建，厥罚常阴，时则有下人伐上之疴。"皇，君也。极，中也。建，立也。人君貌、言、视、听、思五事皆失，不得其中，则不能立万事，失在眊悖，故其咎眊也。王者承天理物，云起于山而弥于天，天气乱，故其罚常阴也。君乱且弱，人之所叛，故有下人伐上之疴也。〕</font></font><font size=4px>时则有下人伐上者。』恶察察言，</font><font size=4px color="#009090"><font size=4px>〔恶，忌讳也。恶察察言，不敢明言之也。恶，乌路翻。〕</font></font><font size=4px>故云『臣下有谋』。光、安世大惊，以此益重经术士。侍中傅嘉数进谏，</font><font size=4px color="#009090"><font size=4px>〔数，所角翻。〕</font></font><font size=4px>王亦缚嘉系狱。

 　　光、安世既定议，乃使田延年报丞相杨敞。敞惊惧，不知所言，汗出洽背，徒唯唯而已。</font><font size=4px color="#009090"><font size=4px>〔师古曰：唯唯者，恭应之辞也。唯，于癸翻。〕</font></font><font size=4px>延年起，至更衣。</font><font size=4px color="#009090"><font size=4px>〔师古曰：古者延宾必有更衣之处也。更，工衡翻。〕</font></font><font size=4px>敞夫人遽从东厢谓敞曰："此国大事，今大将军议已定，使九卿来报君侯，君侯不疾应，与大将军同心，犹与无决，先事诛矣！"</font><font size=4px color="#009090"><font size=4px>〔与，读曰豫。先，悉荐翻。〕</font></font><font size=4px>延年从更衣还，敞夫人与延年参语许诺，"请奉大将军教令！"</font><font size=4px color="#009090"><font size=4px>〔师古曰：三人共言，故曰参语。〕</font></font><font size=4px>

 　　癸巳，光召丞相、御史、将军、列侯、中二千石、大夫、博士会议未央宫。光曰："昌邑王行昏乱，恐危社稷，如何？"群臣皆惊鄂失色，</font><font size=4px color="#009090"><font size=4px>〔师古曰：凡鄂者，皆谓阻碍不依顺也。后字作"愕"，其义亦同。〕</font></font><font size=4px>莫敢发言，但唯唯而已。田延年前，离席按剑</font><font size=4px color="#009090"><font size=4px>〔离，力智翻。〕</font></font><font size=4px>曰："先帝属将军以幼孤，寄将军以天下，以将军忠贤，能安刘氏也。今群下鼎沸，社稷将倾；且汉之传諡常为『孝』者，以长有天下，令宗庙血食也。如汉家绝祀，将军虽死，何面目见先帝于地下乎？今日不议，不得旋踵，</font><font size=4px color="#009090"><font size=4px>〔师古曰：宜速决。〕</font></font><font size=4px>群臣后应者，臣请剑斩之！"光谢曰："九卿责光是也！天下匈匈不安，光当受难。"</font><font size=4px color="#009090"><font size=4px>〔师古曰：受其忧责也。难，乃旦翻。〕</font></font><font size=4px>于是议者皆叩头曰："万姓之命，在于将军，唯大将军令！"</font><font size=4px color="#009090"><font size=4px>〔师古曰：言一听之也。〕</font></font><font size=4px>

 　　光即与群臣俱见，</font><font size=4px color="#009090"><font size=4px>〔见，贤遍翻。〕</font></font><font size=4px>白太后，具陈昌邑王不可以承宗庙状。皇太后乃车驾幸未央承明殿，</font><font size=4px color="#009090"><font size=4px>〔未央宫有承明殿，天子于是延儒生、学士。武帝责庄助曰："君厌承明之庐"；西都赋曰："承明、金马，着作之庭"，是也。〕</font></font><font size=4px>诏诸禁门毋内昌邑群臣。王入朝太后还，乘辇欲归温室，</font><font size=4px color="#009090"><font size=4px>〔晋灼曰：长乐宫有温室殿。三辅黄图：温室殿在未央殿北，武帝建。余谓长乐固亦有温室，但汉诸帝皆居未央，则此当为未央之温室也。〕</font></font><font size=4px>中黄门宦者各持门扇，</font><font size=4px color="#009090"><font size=4px>〔中黄门属少府黄门令。师古曰：中黄门，谓奄人居禁中，在黄门之内给事者也，比百石。〕</font></font><font size=4px>王入，门闭，昌邑群臣不得入。王曰："何为？"大将军跪曰："有皇太后诏，毋内昌邑群臣！"</font><font size=4px color="#009090"><font size=4px>〔内，读曰纳。〕</font></font><font size=4px>王曰："徐之，何乃惊人如是！"光使尽驱出昌邑群臣，置金马门外。车骑将军安世将羽林骑</font><font size=4px color="#009090"><font size=4px>〔将，即亮翻。骑，奇寄翻。〕</font></font><font size=4px>收缚二百余人，皆送廷尉诏狱。令故昭帝侍中中臣侍守王。光敕左右："谨宿卫！卒有物故自裁，</font><font size=4px color="#009090"><font size=4px>〔师古曰：卒，读曰猝。物故，死也。自裁，谓自杀也。〕</font></font><font size=4px>令我负天下，有杀主名。"王尚未自知当废，谓左右："我故群臣从官安得罪，而大将军尽系之乎？"</font><font size=4px color="#009090"><font size=4px>〔从，才用翻。师古曰：安，焉也。余谓安得罪，犹言何所得罪也。〕</font></font><font size=4px>

 　　顷之，有太后诏召王。王闻召，意恐，乃曰："我安得罪而召我哉？"太后被珠襦，</font><font size=4px color="#009090"><font size=4px>〔被，皮义翻。如淳曰：以珠饰襦也。晋灼曰：贯珠以为襦，形若今革襦矣。师古曰：晋说是也。襦，汝朱翻。〕</font></font><font size=4px>盛服坐武帐中，侍御数百人皆持兵，期门武士陛戟陈列殿下，</font><font size=4px color="#009090"><font size=4px>〔期门属光禄勋，掌执兵送从。武帝为微行，与勇力之士期诸殿门，故曰期门。〕</font></font><font size=4px>群臣以次上殿，召昌邑王伏前听诏。光与群臣连名奏王，尚书令读奏曰："丞相臣敞等</font><font size=4px color="#009090"><font size=4px>〔臣敞下即连名，史以等约言之。〕</font></font><font size=4px>昧死言皇太后陛下：孝昭皇帝早弃天下，遣使征昌邑王典丧，服斩衰，</font><font size=4px color="#009090"><font size=4px>〔师古曰：典丧，言为丧主也。斩衰，谓缞裳下不缏，直斩割之而已。缏，步千翻。〕</font></font><font size=4px>无悲哀之心，废礼谊，居道上不素食，</font><font size=4px color="#009090"><font size=4px>〔师古曰：素食，菜食无肉也。言王在道常肉食，非居丧之制也。而郑康成解素食云平常之食，失之远矣。〕</font></font><font size=4px>使从官略女子载衣车，内所居传舍。始至谒见，</font><font size=4px color="#009090"><font size=4px>〔传，张恋翻。见，贤遍翻。〕</font></font><font size=4px>立为皇太子，常私买鸡豚以食。受皇帝信玺、行玺大行前，</font><font size=4px color="#009090"><font size=4px>〔孟康曰：汉初有三玺，天子之玺自佩，信玺、行玺在符节台。大行前，昭帝柩前也。韦昭曰：大行，不反之辞也。〕</font></font><font size=4px>就次，发玺不封。</font><font size=4px color="#009090"><font size=4px>〔师古曰：玺既国器，常当缄封，而王于大行前受之，退还所次，遂尔发漏，更不封之，令凡人皆见，言不重慎。〕</font></font><font size=4px>从官更持节引内昌邑从官、驺宰、官奴二百余人，常与居禁闼内敖戏。</font><font size=4px color="#009090"><font size=4px>〔更，工衡翻。敖，读曰傲。〕</font></font><font size=4px>为书曰：『皇帝问侍中君卿：使中御府令高昌奉黄金千斤，赐君卿取十妻。』</font><font size=4px color="#009090"><font size=4px>〔师古曰：昌邑之侍中名君卿也。〕</font></font><font size=4px>大行在前殿，发乐府乐器，引内昌邑乐人击鼓，歌吹，作俳倡；</font><font size=4px color="#009090"><font size=4px>〔师古曰：俳，优谐戏也。倡，乐人也。倡，音昌。〕</font></font><font size=4px>召内泰壹、宗庙乐人，悉奏众乐。</font><font size=4px color="#009090"><font size=4px>〔郑氏曰：祭泰一乐人也。余据武帝祠泰一用乐舞，召歌儿作二十五弦及空侯瑟，又采诗夜诵，有赵、代、秦、楚之讴，宗庙乐有文德、昭德、文始、五行之舞，嘉至、永至、登歌、休成之乐，房中祠乐、安世乐、昭容乐、礼容乐，其员八百二十九人。〕</font></font><font size=4px>驾法驾驱驰北宫、桂宫，</font><font size=4px color="#009090"><font size=4px>〔师古曰：北宫、桂宫并在未央宫北。三辅黄图：桂宫，武帝造，周回十余里，有紫房复道通未央宫。三秦记：未央宫渐台西有桂宫。〕</font></font><font size=4px>弄彘，斗虎。召皇太后御小马车，</font><font size=4px color="#009090"><font size=4px>〔张晏曰：皇太后所驾游宫中辇车也。汉厩有果下马，高三尺，以驾辇。师古曰：小马可于果下乘之，故曰果下马。〕</font></font><font size=4px>使官奴骑乘，游戏掖庭中。与孝昭皇帝宫人蒙等淫乱，诏掖庭令：『敢泄言，要斩！』"</font><font size=4px color="#009090"><font size=4px>〔掖庭令属少府，武帝太初元年更名，本永巷令也。要，与腰同。〕</font></font><font size=4px>太后曰："止！</font><font size=4px color="#009090"><font size=4px>〔师古曰：令且止读奏也。〕</font></font><font size=4px>为人臣子，当悖乱如是邪！" 王离席伏。</font><font size=4px color="#009090"><font size=4px>〔悖，蒲内翻。离，力智翻。〕</font></font><font size=4px>尚书令复读曰：</font><font size=4px color="#009090"><font size=4px>〔复，扶又翻。〕</font></font><font size=4px>"取诸侯王、列侯、二千石绶及墨绶、黄绶以并佩昌邑郎官者免奴。</font><font size=4px color="#009090"><font size=4px>〔续汉志：诸侯王赤绶四采，青、黄、缥、绀。列侯紫绶二采，紫、白。二千石青绶三采，青、白、红。千石、六百石墨绶三采，青、赤、绀。四百石、三百石、二百石黄绶。师古曰：免奴，谓奴免放为良人者。〕</font></font><font size=4px>发御府金钱、刀剑、玉器、采缯，赏赐所与游戏者。与从官、官奴夜饮，湛沔于酒。</font><font size=4px color="#009090"><font size=4px>〔师古曰：湛，读曰沈；又读曰耽。湛沔者，乃荒迷之义也。沔，与湎同。〕</font></font><font size=4px>独夜设九宾温室，</font><font size=4px color="#009090"><font size=4px>〔师古曰：于温室中设九宾之礼也。〕</font></font><font size=4px>延见姊夫昌邑关内侯。祖宗庙祠未举，为玺书，使使者持节以三太牢祠昌邑哀王园庙，称『嗣子皇帝』。</font><font size=4px color="#009090"><font size=4px>〔师古曰：时在丧服，故未祠宗庙而私祭昌邑哀王也。余谓贺入继大宗，不当于昌邑哀王称嗣子皇帝，既于礼悖"三年不祭"之义，又悖"为人后者为之子"之义。〕</font></font><font size=4px>受玺以来二十七日，使者旁午，</font><font size=4px color="#009090"><font size=4px>〔如淳曰：旁午，分布也。师古曰：一纵一横为旁午，犹言交横也。〕</font></font><font size=4px>持节诏诸官署征发凡一千一百二十七事。荒淫迷惑，失帝王礼谊，乱汉制度。臣敞等数进谏，不变更，</font><font size=4px color="#009090"><font size=4px>〔数，所角翻。更，工衡翻。〕</font></font><font size=4px>日以益甚；恐危社稷，天下不安。臣敞等谨与博士议，皆曰：『今陛下嗣孝昭皇帝后，行淫辟不轨。</font><font size=4px color="#009090"><font size=4px>〔辟，读曰僻。〕</font></font><font size=4px>"五辟之属，莫大不孝。"</font><font size=4px color="#009090"><font size=4px>〔孝经：孔子曰：五刑之属三千，其罪莫大于不孝。辟，五刑之辟也。辟，频亦翻。〕</font></font><font size=4px>周襄王不能事母，春秋曰："天王出居于郑，"由不孝出之，绝之于天下也。</font><font size=4px color="#009090"><font size=4px>〔僖二十四年经书天王出居于郑。公羊传曰：王者无外，此其言出何？不能于母也。〕</font></font><font size=4px>宗庙重于君，陛下不可以承天序，奉祖宗庙，子万姓，当废！』臣请有司以一太牢具告祠高庙。"皇太后诏曰："可。"光令王起，拜受诏，王曰："闻『天子有争臣七人，虽亡道不失天下。』"</font><font size=4px color="#009090"><font size=4px>〔引孝经孔子之言。争，读曰诤。亡，古无字通。〕</font></font><font size=4px>光曰："皇太后诏废，安得称天子！"乃即持其手，解脱其玺组，</font><font size=4px color="#009090"><font size=4px>〔师古曰：即，就也。组，则古翻。说文曰：组，绶属。续汉志：乘舆，黄赤绶四采，黄、赤、绀、缥，长丈有九尺九寸，五百首。〕</font></font><font size=4px>奉上太后；</font><font size=4px color="#009090"><font size=4px>〔上，时掌翻。〕</font></font><font size=4px>扶王下殿，出金马门，群臣随送。王西面拜曰："愚戆，不任汉事！"</font><font size=4px color="#009090"><font size=4px>〔戆，陟降翻。任，音壬。〕</font></font><font size=4px>起，就乘舆副车；</font><font size=4px color="#009090"><font size=4px>〔乘，绳证翻。〕</font></font><font size=4px>大将军光送至昌邑邸。光谢曰："王行自绝于天，臣宁负王，不敢负社稷！愿王自爱，臣长不复左右。"</font><font size=4px color="#009090"><font size=4px>〔师古曰：言不复得侍见于左右。〕</font></font><font size=4px>光涕泣而去。

 　　群臣奏言："古者废放之人，屏于远方，</font><font size=4px color="#009090"><font size=4px>〔屏，必郢翻，又卑正翻。〕</font></font><font size=4px>不及以政。</font><font size=4px color="#009090"><font size=4px>〔师古曰：言不豫政令。〕</font></font><font size=4px>请徙王贺汉中房陵县。"</font><font size=4px color="#009090"><font size=4px>〔汉中郡属益州。房陵县，唐为房州。〕</font></font><font size=4px>太后诏归贺昌邑，赐汤沐邑二千户，故王家财物皆与贺；及哀王女四人，各赐汤休邑千户；国除，为山阳郡。</font><font size=4px color="#009090"><font size=4px>〔昌邑国本山阳郡也；今国除，复为郡。〕</font></font><font size=4px>

 　　昌邑群臣坐在国时不举奏王罪过，令汉朝不闻知，</font><font size=4px color="#009090"><font size=4px>〔朝，直遥翻。〕</font></font><font size=4px>又不能辅道，</font><font size=4px color="#009090"><font size=4px>〔道，读曰导。〕</font></font><font size=4px>陷王大恶，皆下狱，诛杀二百余人；</font><font size=4px color="#009090"><font size=4px>〔下，遐嫁翻。〕</font></font><font size=4px>唯中尉吉、郎中令遂以忠直数谏正，</font><font size=4px color="#009090"><font size=4px>〔数，所角翻。〕</font></font><font size=4px>得减死，髡为城旦。师王式系狱当死，治事使者责问曰："师何以无谏书？"</font><font size=4px color="#009090"><font size=4px>〔王式时为昌邑王师，以授王诗。治事使者，即治狱使者也。治，直之翻。〕</font></font><font size=4px>式对曰："臣以诗三百五篇朝夕授王，至于忠臣、孝子之篇，未尝不为王反复诵之也；</font><font size=4px color="#009090"><font size=4px>〔为，于伪翻；下同。师古曰：复，音方目翻。〕</font></font><font size=4px>至于危亡失道之君，未尝不流涕为王深陈之也。臣以三百五篇谏，是以无谏书。"使者以闻，亦得减死论。

 　　霍光以群臣奏事东宫，太后省政，</font><font size=4px color="#009090"><font size=4px>〔省，悉景翻。〕</font></font><font size=4px>宜知经术，白令夏侯胜用尚书授太后，迁胜长信少府，</font><font size=4px color="#009090"><font size=4px>〔长信，宫名；少府掌其宫事。班表：长信詹事掌皇太后宫；景帝中六年更名长信少府；平帝元始四年更名长乐少府。张晏曰：以太后所居名也，居长信宫则曰长信少府，居长乐宫则曰长乐少府也。三辅黄图：长信殿在长乐宫，太后常居之。余据表，长信少府后改为长乐少府，则长信、长乐，非两宫也，张说误。〕</font></font><font size=4px>赐爵关内侯。

 　　初，卫太子纳鲁国史良娣，</font><font size=4px color="#009090"><font size=4px>〔姓谱：史，周史佚之后。师古曰：太子有妃，有良娣，有孺子，凡三等。〕</font></font><font size=4px>生子进，</font><font size=4px color="#009090"><font size=4px>〔师古曰：进，皇孙之名也。〕</font></font><font size=4px>号史皇孙。皇孙纳涿郡王夫人，</font><font size=4px color="#009090"><font size=4px>〔涿郡属幽州。王夫人，名翁须。〕</font></font><font size=4px>生子病已，</font><font size=4px color="#009090"><font size=4px>〔师古曰：盖以夙遭屯难而多病苦，故名病已，欲其速差也；后以为鄙，更改讳询。〕</font></font><font size=4px>号皇曾孙。皇曾孙生数月，遭巫蛊事，</font><font size=4px color="#009090"><font size=4px>〔见二十二卷武帝征和二年。〕</font></font><font size=4px>太子三男、一女及诸妻、妾皆遇害，独皇曾孙在，亦坐收系郡邸狱。</font><font size=4px color="#009090"><font size=4px>〔师古曰：汉书仪：郡邸狱，治天下郡国上计者，属大鸿胪。此盖巫蛊狱收系者众，故皇曾孙寄在郡邸狱。〕</font></font><font size=4px>故廷尉监鲁国丙吉</font><font size=4px color="#009090"><font size=4px>〔班表：廷尉有左、右监，秩千石。丙，姓也。左传齐有丙歜。功臣表有高苑侯丙倩。〕</font></font><font size=4px>受诏治巫蛊狱，</font><font size=4px color="#009090"><font size=4px>〔治，直之翻。〕</font></font><font size=4px>吉心知太子无事实，重哀皇曾孙无辜，</font><font size=4px color="#009090"><font size=4px>〔师古曰：重，音直用翻。〕</font></font><font size=4px>择谨厚女徒渭城胡组、淮阳郭征卿，令乳养曾孙，置闲燥处。</font><font size=4px color="#009090"><font size=4px>〔李奇曰：轻罪，男子守边一岁；女子輭弱不任守，复令作于官，亦一岁；故班史谓之女徒复作。复作者，复为官作，满其本罪月日。班志，渭城县属扶风。师古曰：闲，宽净之处也。燥，高敞也。闲，读曰闲。燥，苏老翻。〕</font></font><font size=4px>吉日再省视。</font><font size=4px color="#009090"><font size=4px>〔省，悉景翻。〕</font></font><font size=4px>

 　　巫蛊事连岁不决，武帝疾，来往长杨、五柞宫，</font><font size=4px color="#009090"><font size=4px>〔师古曰：二宫并在盩厔，皆以水名之。水经注：漏水出南山赤谷，东北流迳长杨宫。漏水又东北，耿谷水注之，水发南山耿谷，北流与柳泉合；东北迳五柞宫。〕</font></font><font size=4px>望气者言长安狱中有天子气，于是武帝遣使者分条中都官诏狱系者，</font><font size=4px color="#009090"><font size=4px>〔师古曰：条，谓疏录之。〕</font></font><font size=4px>无轻重，一切皆杀之。内谒者令郭穰夜到郡邸狱，</font><font size=4px color="#009090"><font size=4px>〔班表：谒者令属少府。续汉志：主宫中布张诸亵物。汉官云：秩千石。盖当时权为此使。〕</font></font><font size=4px>吉闭门拒使者不纳，曰："皇曾孙在。他人无辜死者犹不可，况亲曾孙乎！"相守至天明，不得入。穰还，以闻，因劾奏吉。</font><font size=4px color="#009090"><font size=4px>〔劾，户概翻。〕</font></font><font size=4px>武帝亦寤，曰："天使之也。"因赦天下郡邸狱系者，独赖吉得生。

 　　既而吉谓守丞谁如："皇孙不当在官，"</font><font size=4px color="#009090"><font size=4px>〔孟康曰：郡守丞也，来诣京师邸治狱，姓谁，名如。文颖曰：不当在官，不当在郡邸狱也。师古曰：守丞，守狱官之丞耳，非郡丞也。谁如者，其人名，本作"谯"字；言姓，又非也。仲冯曰：守丞，盖郡邸守邸之丞也，与朱买臣传守丞同。〕</font></font><font size=4px>使谁如移书京兆尹，遣与胡组俱送；京兆尹不受，复还。及组日满当去，皇孙思慕，吉以私钱雇组令留，与郭征卿并养，数月，乃遣组去。后少内啬夫白吉曰："食皇孙无诏令。"</font><font size=4px color="#009090"><font size=4px>〔师古曰：少内，掖庭主府藏之官也。食，读曰饲，诏令无文，无从得其廪具而食之。〕</font></font><font size=4px>时吉得食米、肉，月月以给皇曾孙。曾孙病，几不全者数焉，吉数敕保养乳母加致医药，</font><font size=4px color="#009090"><font size=4px>〔几，居衣翻。数，所角翻。〕</font></font><font size=4px>视遇甚有恩惠。吉闻史良娣有母贞君及兄恭，乃载皇曾孙以付之。贞君年老，见孙孤，甚哀之，自养视焉。

 　　后有诏掖庭养视，上属籍宗正。</font><font size=4px color="#009090"><font size=4px>〔应劭曰：掖庭，宫人之官，有令、丞，宦者为之。诏敕掖庭养视之，始令宗正着其属籍。〕</font></font><font size=4px>时掖庭令张贺，尝事戾太子，思顾旧恩，</font><font size=4px color="#009090"><font size=4px>〔张贺，安世兄也，幸于卫太子。太子败，宾客皆诛，安世上书为贺请，得下蚕室，后为掖庭令。师古曰：顾，念也。〕</font></font><font size=4px>哀曾孙，奉养甚谨，以私钱供给，教书。既壮，贺欲以女孙妻之。</font><font size=4px color="#009090"><font size=4px>〔妻，千细翻；下同。〕</font></font><font size=4px>是时昭帝始冠，</font><font size=4px color="#009090"><font size=4px>〔冠，古玩翻。〕</font></font><font size=4px>长八尺二寸。</font><font size=4px color="#009090"><font size=4px>〔长，直亮翻。〕</font></font><font size=4px>贺弟安世为右将军，辅政，闻贺称誉皇曾孙，欲妻以女，</font><font size=4px color="#009090"><font size=4px>〔誉，音余。〕</font></font><font size=4px>怒曰："曾孙乃卫太子后也，幸得以庶人衣食县官足矣，勿复言予女事！"</font><font size=4px color="#009090"><font size=4px>〔复，扶又翻。予，读曰与。〕</font></font><font size=4px>于是贺止。时暴室啬夫许广汉有女，</font><font size=4px color="#009090"><font size=4px>〔暴室属掖庭令。师古曰：取暴晒为名，盖主织作染练之署。应劭曰：暴室，宫人狱也；今曰薄室。许广汉坐法，腐为宦者，作啬夫也。师古又曰：暴室职务既多，因为置狱，主治罪人，故往往云暴室狱耳；然非狱名。啬夫者，暴室属官，亦犹县乡啬夫。姓谱：许姓出高阳，本自姜姓，炎帝之后，太岳之裔；其后因封国为氏。〕</font></font><font size=4px>贺乃置酒请广汉，酒酣，为言"曾孙体近，下乃关内侯，</font><font size=4px color="#009090"><font size=4px>〔师古曰：言曾孙于帝为近亲，纵其人得下劣，犹为关内侯也。为，于伪翻。〕</font></font><font size=4px>可妻也。"广汉许诺。明日，妪闻之，怒。</font><font size=4px color="#009090"><font size=4px>〔妪，谓广汉妻也。说文曰：妪，母也，音威遇翻。〕</font></font><font size=4px>广汉重令人为介，</font><font size=4px color="#009090"><font size=4px>〔师古曰：更令人作媒，结婚姻。重，音直用翻。〕</font></font><font size=4px>遂与曾孙；贺以家财聘之。曾孙因依倚广汉兄弟及祖母家史氏，受诗于东海澓中翁，</font><font size=4px color="#009090"><font size=4px>〔服虔曰：澓，音福。师古曰：姓澓，字中翁也。澓，房福翻。中，读曰仲。〕</font></font><font size=4px>高材好学；</font><font size=4px color="#009090"><font size=4px>〔好，呼到翻。〕</font></font><font size=4px>然亦喜游侠，</font><font size=4px color="#009090"><font size=4px>〔师古曰：，喜，许吏翻。〕</font></font><font size=4px>斗鸡走狗，</font><span class="h"><font size=4px>【章：甲十五行本"狗"作"马"；乙十一行本同。】</font></font><font size=4px>以是具知闾里奸邪，吏治得失。</font><font size=4px color="#009090"><font size=4px>〔治，直吏翻。〕</font></font><font size=4px>数上下诸陵，</font><font size=4px color="#009090"><font size=4px>〔师古曰：诸陵皆据高敞地为之，县即在其侧。帝每周游往来，去则上，来则下，故言上下诸陵。数，所角翻。上，时掌翻。〕</font></font><font size=4px>周偏三辅，尝困于莲勺卤中。</font><font size=4px color="#009090"><font size=4px>〔班志，莲勺县属左冯翊。贤曰：故城在同州下邽县东北。如淳曰：为人所困辱也。莲勺县有盐池，纵广十余里，其乡人名为卤中。师古曰：卤者，咸地，今在栎阳县东。今其乡人谓此中为卤盐池。程大昌曰：莲勺，唐下邽县。莲，音辇。勺，音酌。〕</font></font><font size=4px>尤乐杜、鄠之间</font><font size=4px color="#009090"><font size=4px>〔班志，杜县属京兆；鄠县属扶风。乐，音洛。鄠，音户。〕</font></font><font size=4px>率常在下杜。</font><font size=4px color="#009090"><font size=4px>〔孟康曰：下杜在长安南。师古曰：即今之杜城。括地志：下杜城在雍州长安县东南九里，古杜伯国。〕</font></font><font size=4px>时会朝请，舍长安尚冠里。</font><font size=4px color="#009090"><font size=4px>〔文颖曰：以属弟尚亲，故岁时从宗室朝会也。如淳曰：春曰朝，秋曰请。师古曰：尚冠者，长安中里名。帝会朝请之时，即于此里中止息。三辅黄图曰：京兆尹治尚冠里。朝，直遥翻。舍，如字。请，才性翻。〕</font></font><font size=4px>

 　　及昌邑王废，霍光与张安世诸大臣议所立，未定。丙吉奏记光曰："将军事孝武皇帝，受襁褓之属，任天下之寄。</font><font size=4px color="#009090"><font size=4px>〔属，之欲翻。〕</font></font><font size=4px>孝昭皇帝早崩亡嗣，</font><font size=4px color="#009090"><font size=4px>〔亡，古无字通。〕</font></font><font size=4px>海内忧惧，欲亟闻嗣主。发丧之日，以大谊立后；所立非其人，复以大谊废之；</font><font size=4px color="#009090"><font size=4px>〔师古曰：虽无嫡嗣，旁立支属，令宗庙有奉，既而恐危社稷，故废黜之，皆以大谊而行也。〕</font></font><font size=4px>天下莫不服焉。方今社稷、宗庙、群生之命在将军之壹举，窃伏听于众庶，察其所言诸侯、宗室在列位者，未有所闻于民间也。而遗诏所养武帝曾孙名病已在掖庭、外家者，</font><font size=4px color="#009090"><font size=4px>〔苏林曰：外家，犹言在外人民家，不在宫中。晋灼曰：出郡邸狱，归在外家史氏，后入掖庭耳。师古曰：晋说是也。〕</font></font><font size=4px>吉前使居郡邸时，</font><font size=4px color="#009090"><font size=4px>〔使，疏吏翻。〕</font></font><font size=4px>见其幼少，至今十八九矣，通经术，有美材，行安而节和。</font><font size=4px color="#009090"><font size=4px>〔行，下孟翻。〕</font></font><font size=4px>愿将军详大义，参以蓍龟岂宜，</font><font size=4px color="#009090"><font size=4px>〔句断，言参以蓍龟，卜其宜与不宜也。〕</font></font><font size=4px>褒显先使入侍，</font><font size=4px color="#009090"><font size=4px>〔师古曰：侍太后。〕</font></font><font size=4px>令天下昭然知之，然后决定大策，天下幸甚！"杜延年亦知曾孙德美，劝光、安世立焉。

 　　秋，七月，光坐庭中，会丞相以下议</font><span class="h"><font size=4px>【章：甲十五行本"议"下有"定"字；乙十一行本同；孔本同。】</font></font><font size=4px>所立，遂复与丞相敞等上奏曰：</font><font size=4px color="#009090"><font size=4px>〔复，扶又翻。上，时掌翻。〕</font></font><font size=4px>"孝武皇帝曾孙病已，年十八，师受诗、论语、孝经，躬行节俭，慈仁爱人，可以嗣孝昭皇帝后，奉承祖宗庙，子万姓。</font><font size=4px color="#009090"><font size=4px>〔师古曰：天子以万姓为子，故云子万姓。〕</font></font><font size=4px>臣昧死以闻！"</font><font size=4px color="#009090"><font size=4px>〔昧死，冒死也。〕</font></font><font size=4px>皇太后诏曰："可。"光遣宗正德至曾孙家尚冠里，洗沐，赐御衣；太仆以軨猎车迎曾孙，</font><font size=4px color="#009090"><font size=4px>〔文颖曰：軨猎，小车，前有曲舆，不衣，近世谓之軨猎车。孟康曰：今之载猎车也。前有曲軨，特高大，猎时立其中，格射禽兽。李奇曰：兰舆、轻车也。师古曰：文、李二说是。时未备天子车驾，故且取其轻便耳，非取其高大也。孟说失之。軨，音零。〕</font></font><font size=4px>就斋宗正府。庚申，入未央宫，见皇太后，封为阳武侯。</font><font size=4px color="#009090"><font size=4px>〔班志，阳武县属河南郡。师古曰：先封侯者，不欲立庶人为天子也。见，贤遍翻。〕</font></font><font size=4px>已而群臣奏上玺绶，即皇帝位，</font><font size=4px color="#009090"><font size=4px>〔癸巳，废昌邑王。庚申，立宣帝。汉朝无君二十七日，天下不摇。霍光处此，诚难能也。上，时掌翻。〕</font></font><font size=4px>谒高庙；尊皇太后为太皇太后。

 　　侍御史严延年</font><font size=4px color="#009090"><font size=4px>〔班表：侍御史属御史大夫，员十五人，受公卿奏事，举劾按章。此严非庄助之严，自是一姓；战国时有濮阳严仲子。〕</font></font><font size=4px>劾奏"大将军光擅废立主，无人臣礼，不道。"奏虽寝，然朝廷肃然敬惮之。

 　　八月，己巳，安平敬侯杨敞薨。</font><font size=4px color="#009090"><font size=4px>〔班表，安平侯食邑于汝南。〕</font></font><font size=4px>

 　　九月，大赦天下。

 　　戊寅，蔡义为丞相。

 　　初，许广汉女适皇曾孙，一岁，生子奭。数月，曾孙立为帝，许氏为倢伃。是时霍将军有小女与皇太后亲，公卿议更立皇后，皆心拟霍将军女，亦未有言。上乃诏求微时故剑。大臣知指，白立许倢伃为皇后。十一月，壬子，立皇后许氏。霍光以后父广汉刑人，不宜君国；岁余，乃封为昌成君。

 　　太皇太后归长乐宫。长乐宫初置屯卫。</font><font size=4px color="#009090"><font size=4px>〔汉太后常居长乐宫。太皇太后自昌邑之废，居未央宫。今宣帝既立，复归长乐宫。乐，音洛。〕</font></font><font size=4px>

 　　中宗孝宣皇帝上之上</font><font size=4px color="#009090"><font size=4px>〔荀悦曰：讳询，字次卿。讳"询"之字曰"谋"。应劭曰：諡法：圣善周闻曰宣。余据帝本名病已，元康二年乃更名询。〕</font></font><font size=4px>

 　　本始元年（戊申，公元前七三年）

 　　春，诏有司论定策安宗庙功。大将军光益封万七千户，与故所食凡二万户。车骑将军富平侯安世以下益封者十人，封侯者五人，赐爵关内侯者八人。</font><font size=4px color="#009090"><font size=4px>〔昭帝始元二年，霍光以捕马何罗功封博陆侯，二千三百五十户，今益封万七千二百户。元凤六年，张安世封富平侯，三千四十户，今益封万六百户。杨敬始封安平侯，七百户，今益封其子忠四千八百四十七户。蔡义始封阳平侯，今益封，通前凡七百户。范明友始封平陵侯，今益封，通前凡二千九百二十户。韩增始绍封龙雒侯，今益封千户。建平侯杜延年始封二千户，今益封二千三百六十户。蒲侯苏昌始封千二十六户，今益封。王谭始绍封宜春侯，今益封，通前凡一千一百八户。魏圣始绍封当涂侯，今益封，通前凡二千二百户。屠耆堂始绍封杜侯，千三百户，今益封。夏侯胜始赐爵关内侯，今益封千户。凡十人。封田广明为昌水侯，赵充国为营平侯，田延年为阳城侯，乐成为爰氏侯，王迁为平丘侯，凡五人。周德、苏武、李光、刘德、韦贤、宋畸、丙吉、赵广汉八人皆赐爵关内侯。〕</font></font><font size=4px>

 　　大将军光稽首归政，</font><font size=4px color="#009090"><font size=4px>〔稽，音启。〕</font></font><font size=4px>上谦让不受；诸事皆先关白光，然后奏御。自昭帝时，光子禹及兄孙云皆为中郎将，云弟山奉车都尉、侍中，领胡、越兵，光两女婿为东、西宫卫尉，昆弟、诸婿、外孙皆奉朝请，为诸曹、大夫、骑都尉、给事中，党亲连体，根据于朝廷。及昌邑王废，光权益重，每朝见，上虚己敛容，礼下之已甚。</font><font size=4px color="#009090"><font size=4px>〔胡、越兵，胡骑及越骑也。东、西宫卫尉，长乐卫尉及未央卫尉也。侍中得入禁中，诸曹受尚书奏事，给事中给事禁中，皆加官也。下，胡稼翻。已甚，言过当也。〕</font></font><font size=4px>

 　　夏，四月，庚午，地震。

 　　五月，凤皇集胶东、禾乘。赦天下，勿收田租赋。

 　　六月，诏曰："故皇太子在湖，未有号諡，</font><font size=4px color="#009090"><font size=4px>〔戾太子死事见二十二卷武帝征和二年。〕</font></font><font size=4px>岁时祠；其议諡，置园邑。"有司奏请："礼，为人后者，为之子也；故降其父母，不得祭，</font><font size=4px color="#009090"><font size=4px>〔师古曰：谓本生之父母也。〕</font></font><font size=4px>尊祖之义也。陛下为孝昭帝后，承祖宗之祀，愚以为亲諡宜曰悼，</font><font size=4px color="#009090"><font size=4px>〔如淳曰：亲，谓父也。〕</font></font><font size=4px>母曰悼后；故皇太子諡曰戾，史良娣曰戾夫人。"</font><font size=4px color="#009090"><font size=4px>〔諡法：不悔前过曰戾；又不思念曰戾。〕</font></font><font size=4px>皆改葬焉。

 　　秋，七月，诏立燕剌王太子建为广阳王；</font><font size=4px color="#009090"><font size=4px>〔燕王旦死，建为庶人，事见二十三卷昭帝元凤元年。广阳国属幽州，旦死，燕国除，为广阳郡，今因以为国名。剌，音来曷翻。〕</font></font><font size=4px>立广陵王胥少子弘为高密王。</font><font size=4px color="#009090"><font size=4px>〔封胥子弘为王，加亲亲之恩也。〕</font></font><font size=4px>

 　　初，上官桀与霍光争权，光既诛桀，遂遵武帝法度，以刑罚痛绳群下，由是俗吏皆尚严酷以为能；而河南太守丞淮阳黄霸独用宽和为名。上在民间时，知百姓苦吏急也，闻霸持法平，乃召为廷尉正；数决疑狱，庭中称平。</font><font size=4px color="#009090"><font size=4px>〔廷尉正，秩千石。"庭中"，汉书作"廷中"。师古曰：此廷中，谓廷尉之中也。余据通鉴作"庭中"，言汉庭之中也。数，所角翻。〕</font></font><font size=4px>

 　　本始二年（己酉，公元前七二年）

 　　春，大司农田延年有罪自杀。昭帝之丧，大司农僦民军，延年诈增僦直，</font><font size=4px color="#009090"><font size=4px>〔师古曰：僦，谓赁之，与雇直也。僦，子就翻。〕</font></font><font size=4px>盗取钱三千万，为怨家所告。</font><font size=4px color="#009090"><font size=4px>〔怨，于元翻。〕</font></font><font size=4px>霍将军召问延年，欲为道地。</font><font size=4px color="#009090"><font size=4px>〔师古曰：为之开通道路，使有安全之地也。〕</font></font><font size=4px>延年抵曰：</font><font size=4px color="#009090"><font size=4px>〔师古曰：抵，拒讳也。抵，丁礼翻。〕</font></font><font size=4px>"无有是事！"光曰："即无事，当穷竟！"</font><font size=4px color="#009090"><font size=4px>〔师古曰：既无实事，当令有司穷治，尽其理。〕</font></font><font size=4px>御史大夫田广明谓太仆杜延年曰："春秋之义，以功覆过。</font><font size=4px color="#009090"><font size=4px>〔公羊传：僖十七年夏，灭项。孰灭之？齐灭之。曷为不言齐灭之？为桓公讳也。桓公尝有存亡继绝之功，故君子为之讳。〕</font></font><font size=4px>当废昌邑王时，非田子宾之言，大事不成。</font><font size=4px color="#009090"><font size=4px>〔延年，字子宾，事见上昭帝元平元年。〕</font></font><font size=4px>今县官出三千万自乞之，何哉？</font><font size=4px color="#009090"><font size=4px>〔师古曰：谓自乞与之也。柳宗元曰：哉，疑辞也。何哉，犹曰何如也。乞，音气。〕</font></font><font size=4px>愿以愚言白大将军！"延年言之大将军，大将军曰："诚然，实勇士也！当发大议时，震动朝廷。"光因举手自怃</font><span class="h"><font size=4px>【章：甲十五行本"怃"作"抚"；乙十一行本同；孔本同。】</font></font><font size=4px>心曰："使我至今病悸。</font><font size=4px color="#009090"><font size=4px>〔师古曰：悸，心动也，音揆。韵略：其季翻。〕</font></font><font size=4px>谢田大夫晓大司农，通往就狱，得公议之。"</font><font size=4px color="#009090"><font size=4px>〔师古曰：晓者，告白意指也。通者，从公家通理也。光忿其拒讳，故不佑之。〕</font></font><font size=4px>田大夫使人语延年。</font><font size=4px color="#009090"><font size=4px>〔语，牛倨翻。〕</font></font><font size=4px>延年曰："幸县官宽我耳，何面目入牢狱，使众人指笑我，卒徒唾吾背乎！"即闭阁独居斋舍，偏袒，持刀东西步。数日，使者召延年诣廷尉。闻鼓声，自刎死。</font><font size=4px color="#009090"><font size=4px>〔晋灼曰：使者至司农，司农发诏书，故鸣鼓也。师古曰：刎，谓断颈也。刎，武粉翻。〕</font></font><font size=4px>

 　　夏，五月，诏曰："孝武皇帝躬仁谊，厉威武，功德茂盛，而庙乐未称，</font><font size=4px color="#009090"><font size=4px>〔师古曰：称，副也。称，尺证翻。〕</font></font><font size=4px>朕甚悼焉。其与列侯、二千石、博士议。"于是群臣大议庭中，</font><font size=4px color="#009090"><font size=4px>〔师古曰：大议，总会议也。此庭中，谓朝廷之中。〕</font></font><font size=4px>皆曰："宜如诏书。"长信少府夏侯胜独曰："武帝虽有攘四夷、广土境之功，然多杀士众，竭民财力，奢泰无度，天下虚耗，百姓流离，物故者半，蝗虫大起，赤地数千里，</font><font size=4px color="#009090"><font size=4px>〔师古曰：言无五谷之苗。〕</font></font><font size=4px>或人民相食，畜积至今未复；</font><font size=4px color="#009090"><font size=4px>〔畜，读曰蓄。〕</font></font><font size=4px>无德泽于民，不宜为立庙乐。"公卿共难胜曰：</font><font size=4px color="#009090"><font size=4px>〔为，于伪翻。难，乃旦翻。〕</font></font><font size=4px>"此诏书也。"胜曰："诏书不可用也。人臣之谊，宜直言正论，非苟阿意顺指。议已出口，虽死不悔！"于是丞相、御史劾奏胜非议诏书，毁先帝，不道；及丞相长史黄霸阿纵胜，不举劾；俱下狱。</font><font size=4px color="#009090"><font size=4px>〔劾，户概翻。下，遐嫁翻。〕</font></font><font size=4px>有司遂请尊孝武帝庙为世宗庙，奏盛德、文始五行之舞。</font><font size=4px color="#009090"><font size=4px>〔应劭曰：宣帝复采昭德之舞为盛德舞，以尊世宗庙也。诸帝庙皆常奏文始四时五行舞也。〕</font></font><font size=4px>武帝巡狩所幸郡国皆立庙，如高祖、太宗焉、夏侯胜、黄霸既久系，霸欲从胜受尚书，胜辞以罪死。霸曰："朝闻道，夕死可矣。"</font><font size=4px color="#009090"><font size=4px>〔论语载孔子之言〕</font></font><font size=4px>胜贤其言，遂授之。系再更冬，</font><font size=4px color="#009090"><font size=4px>〔师古曰：更，历也。更，音工衡翻。〕</font></font><font size=4px>讲论不怠。

 　　初，乌孙公主死，汉复以楚王戊之孙解忧为公主，妻岑娶。岑娶胡妇子泥靡尚小，岑娶且死，</font><font size=4px color="#009090"><font size=4px>〔复，扶又翻。妻，七细翻。汉书作岑陬。师古曰：岑，音仕林翻。陬，音子侯翻。〕</font></font><font size=4px>以国与季父大禄子翁归靡，曰："泥靡大，以国归之。"翁归靡既立，号肥王，复尚楚主，生三男、两女。长男曰元贵靡，次曰万年，次曰大乐。昭帝时，公主上书言："匈奴与车师共侵乌孙，唯天子幸救之！"汉养士马，议击匈奴。会昭帝崩，上遣光禄大夫常惠使乌孙。乌孙公主及昆弥皆遣使上书，言："匈奴复连发大兵，侵击乌孙。使使谓乌孙，『趣持公主来！』</font><font size=4px color="#009090"><font size=4px>〔趣，读曰促。〕</font></font><font size=4px>欲隔绝汉。昆弥愿发国精兵五万骑，尽力击匈奴。唯天子出兵以救公主、昆弥！"先是匈奴数侵汉边，</font><font size=4px color="#009090"><font size=4px>〔先，悉荐翻。〕</font></font><font size=4px>汉亦欲讨之。秋，大发兵，遣御史大夫田广明为祁连将军，四万余骑，出西河；度辽将军范明友三万余骑，出张掖；前将军韩增三万余骑，出云中；后将军赵充国为蒲类将军，三万余骑，出酒泉；云中太守田顺为虎牙将军，三万余骑，出五原；期以出塞各二千余里。以常惠为校尉，持节护乌孙兵共击匈奴。

 　　本始三年（庚戌，公元前七一年）

 　　春，正月，癸亥，恭哀许皇后崩。</font><font size=4px color="#009090"><font size=4px>〔张晏曰：礼，妇人从夫諡。闵其见杀，故兼二諡。师古曰：共，读曰恭。余据班史，自高后以下皆从夫称之，未尝有諡也。至帝諡孝武卫皇后曰思，亦以其不令终也。至于东都，如光烈、明德，始从夫而加二諡。〕</font></font><font size=4px>时霍光夫人显欲贵其小女成君，道无从。</font><font size=4px color="#009090"><font size=4px>〔师古曰：从，因也，由也。无由得纳其女。〕</font></font><font size=4px>会许后当娠，病，女医淳于衍者，</font><font size=4px color="#009090"><font size=4px>〔姓谱：淳于出于姜姓，州公之后。〕</font></font><font size=4px>霍氏所爱，尝入宫侍皇后疾。衍夫赏为掖庭户卫，</font><font size=4px color="#009090"><font size=4px>〔掖庭户卫，掌卫掖庭门户，户郎主之也。〕</font></font><font size=4px>谓衍："可过辞霍夫人，行为我求安池监。"</font><font size=4px color="#009090"><font size=4px>〔安池，池名。监，掌池之官。为，于伪翻。〕</font></font><font size=4px>衍如言报显，显因心生，</font><span class="h"><font size=4px>【章：甲十五行本二字互乙；乙十一行本同；孔本同；张校同；退斋校同。】</font></font><font size=4px>辟左右，</font><font size=4px color="#009090"><font size=4px>〔师古曰：辟，谓屏去之；音辟。〕</font></font><font size=4px>字谓衍曰："少夫幸报我以事，</font><font size=4px color="#009090"><font size=4px>〔如淳曰：称衍字曰少夫，亲之也。晋灼曰：报我以事，谓求池监也。少，诗照翻。〕</font></font><font size=4px>我亦欲报少夫，可乎？"</font><font size=4px color="#009090"><font size=4px>〔晋灼曰：报少夫谋弑许后事。〕</font></font><font size=4px>衍曰："夫人所言，何等不可者！"</font><font size=4px color="#009090"><font size=4px>〔师古曰：无事而不可。〕</font></font><font size=4px>显曰："将军素爱小女成君，欲奇贵之，愿之累少夫！"</font><font size=4px color="#009090"><font size=4px>〔师古曰：累，托也，音力瑞翻。〕</font></font><font size=4px>衍曰："何谓邪？"显曰："妇人免乳，大故，十死一生。</font><font size=4px color="#009090"><font size=4px>〔师古曰：免乳，谓产子也。大故，大事也。乳，音人喻翻。〕</font></font><font size=4px>今皇后当免身，可因投毒药去也，</font><font size=4px color="#009090"><font size=4px>〔师古曰：去，谓除去皇后也；音丘吕翻。〕</font></font><font size=4px>成君即为皇后矣。如蒙力，事成，富贵与少夫共之。"衍曰："药杂治，常先尝，安可？"</font><font size=4px color="#009090"><font size=4px>〔师古曰：与众医共杂治之，又有先尝者，何可行毒？治，直之翻。〕</font></font><font size=4px>显曰："在少夫为之耳。将军领天下，谁敢言者！缓急相护，但恐少夫无意耳。"衍良久曰："愿尽力！"即捣附子，</font><font size=4px color="#009090"><font size=4px>〔附子与天雄、乌喙同出一种，有大毒。〕</font></font><font size=4px>赍入长安宫。皇后免身后，衍取附子并合大医大丸以饮皇后，</font><font size=4px color="#009090"><font size=4px>〔师古曰：大丸，今泽兰丸之属。合，音合。饮，于禁翻。〕</font></font><font size=4px>有顷，曰："我头岑岑也，药中得无有毒？"</font><font size=4px color="#009090"><font size=4px>〔师古曰：岑岑，庳闷之意。〕</font></font><font size=4px>对曰："无有。"遂加烦懑，崩。</font><font size=4px color="#009090"><font size=4px>〔师古曰：懑，音满，又音闷。〕</font></font><font size=4px>衍出，过见显，相劳问，</font><font size=4px color="#009090"><font size=4px>〔劳，力到翻。〕</font></font><font size=4px>亦未敢重谢衍。</font><font size=4px color="#009090"><font size=4px>〔师古曰：恐人知觉之。〕</font></font><font size=4px>后人有上书告诸医侍疾无状者，皆收系诏狱，劾不道。</font><font size=4px color="#009090"><font size=4px>〔劾，户概翻。〕</font></font><font size=4px>显恐急，即以状具语光，</font><font size=4px color="#009090"><font size=4px>〔语，牛据翻。〕</font></font><font size=4px>因曰："既失计为之，无令吏急衍！"光大惊，欲自发举，不忍，犹与。</font><font size=4px color="#009090"><font size=4px>〔师古曰：犹与，不决也。与，读曰豫。〕</font></font><font size=4px>会奏上，光署衍勿论。</font><font size=4px color="#009090"><font size=4px>〔李奇曰：光题其奏也。师古曰：言之于帝，故解释耳，光不自署也。余据霍光传，光薨后，帝始闻毒许后事，光于是时安敢言之于帝邪！李说为是。上，时掌翻。〕</font></font><font size=4px>显因劝光内其女入宫。

 　　戊辰，五将军发长安。匈奴闻汉兵大出，老弱奔走，敺畜产远遁逃，</font><font size=4px color="#009090"><font size=4px>〔师古曰：敺，与驱同。〕</font></font><font size=4px>是以五将少所得。</font><font size=4px color="#009090"><font size=4px>〔少，诗沼翻。〕</font></font><font size=4px>夏，五月，军罢。度辽将军出塞千二百余里，至蒲离候水，</font><font size=4px color="#009090"><font size=4px>〔自张掖出塞。〕</font></font><font size=4px>斩首、捕虏七百余级。前将军出塞千二百余里，至乌员，</font><font size=4px color="#009090"><font size=4px>〔自云中出塞。师古曰：乌员，地名也；音云。〕</font></font><font size=4px>斩首、捕虏百余级。蒲类将军出塞千八百余里，西至候山，</font><font size=4px color="#009090"><font size=4px>〔自酒泉出塞。〕</font></font><font size=4px>斩首、捕虏，得单于使者蒲阴王以下三百余级。闻虏已引去，皆不至期还。天子薄其过，宽而不罪。祈</font><span class="h"><font size=4px>【章：甲十五行本"祈"作"祁"；乙十一行本同；孔本同。下三见均同。】</font></font><font size=4px>连将军出塞千六百里，至鸡秩山，</font><font size=4px color="#009090"><font size=4px>〔自西河出塞。〕</font></font><font size=4px>斩首、捕虏十九级。逢汉使匈奴还者冉弘等，</font><font size=4px color="#009090"><font size=4px>〔姓谱：楚大夫叔山冉之后。案夫子弟子有冉伯牛、冉有。使，疏吏翻。还，从宣翻，又如字。〕</font></font><font size=4px>言鸡秩山西有虏众，祈连即戒弘，使言无虏，欲还兵。御史属公孙益寿谏，以为不可。祈连不听，遂引兵还。虎牙将军出塞八百余里，至丹余吾水上，</font><font size=4px color="#009090"><font size=4px>〔自五原出塞。〕</font></font><font size=4px>即止兵不进，斩首、捕虏千九百余级，引兵还。上以虎牙将军不至期，诈增卤获，而祈连知虏在前，逗遛不进，</font><font size=4px color="#009090"><font size=4px>〔孟康曰：逗遛，律语也；谓军行顿止，稽留不进也。师古曰：逗，读与住同；又音豆。〕</font></font><font size=4px>皆下吏，自杀。擢公孙益寿为侍御史。</font><font size=4px color="#009090"><font size=4px>〔百官表：侍御史员十五人，受公卿奏事、举劾案章。下，遐嫁翻。〕</font></font><font size=4px>

 　　乌孙昆弥自将五万骑与校尉常惠从西方入，至右谷蠡王庭，</font><font size=4px color="#009090"><font size=4px>〔谷蠡，音鹿黎。〕</font></font><font size=4px>获单于父行</font><font size=4px color="#009090"><font size=4px>〔行，胡浪翻。〕</font></font><font size=4px>及嫂、居次、</font><font size=4px color="#009090"><font size=4px>〔晋灼曰：匈奴女号，若言公主也。〕</font></font><font size=4px>名王、犁污都尉、千长、骑将以下四万级，</font><font size=4px color="#009090"><font size=4px>〔犁污都尉，犁污王之都尉也。师古曰：千长，千人之长。长，知两翻。〕</font></font><font size=4px>马、牛、羊、驴、橐佗七十余万头。</font><font size=4px color="#009090"><font size=4px>〔师古曰：橐佗，言能负橐囊而驮物也。佗，音徒河翻。考异曰：常惠传，"四万级"为"三万九千人"，"七十余万头"为"六十余万头"；今从乌孙传。〕</font></font><font size=4px>乌孙皆自取所虏获。上以五将皆无功，独惠奉使克获，封惠为长罗侯。</font><font size=4px color="#009090"><font size=4px>〔长罗，侯国，属陈留郡。贤曰：故城在今滑州匡城县东北。〕</font></font><font size=4px>然匈奴民众伤而去者及畜产远移死亡，不可胜数，</font><font size=4px color="#009090"><font size=4px>〔胜，音升。〕</font></font><font size=4px>于是匈奴遂衰耗，怨乌孙。

 　　上复遣常惠持金币还赐乌孙贵人有功者。</font><font size=4px color="#009090"><font size=4px>〔复，扶又翻。〕</font></font><font size=4px>惠因奏请龟兹国尝杀校尉赖丹，未伏诛，请便道击之。帝不许。大将军霍光风惠以便宜从事。</font><font size=4px color="#009090"><font size=4px>〔师古曰：言至前所，专命而行也。风，读曰讽。〕</font></font><font size=4px>惠与吏士五百人俱至乌孙，还，</font><font size=4px color="#009090"><font size=4px>〔还，从宣翻，又如字；下同。〕</font></font><font size=4px>过，发西国兵二万人，</font><font size=4px color="#009090"><font size=4px>〔自乌孙还，所过西国皆发其兵。〕</font></font><font size=4px>令副使发龟兹东国二万人，乌孙兵七千人，从三面攻龟兹。兵未合，先遣人责其王以前杀汉使状。王谢曰："乃我先王时为贵人姑翼所误耳，我无罪。"惠曰："即如此，缚姑翼来，吾置王。"</font><font size=4px color="#009090"><font size=4px>〔师古曰：置，犹放。〕</font></font><font size=4px>王执姑翼诣惠，惠斩之而还。</font><font size=4px color="#009090"><font size=4px>〔龟兹杀赖丹事，见上卷昭帝元凤四年。〕</font></font><font size=4px>

 　　大旱。

 　　六月，己丑，阳平节侯蔡义薨。</font><font size=4px color="#009090"><font size=4px>〔阳平属东郡。考异曰：荀纪作"乙丑"，误。〕</font></font><font size=4px>

 　　甲辰，长信少府韦贤为丞相。

 　　大司农魏相为御史大夫。

 　　冬，匈奴单于自将数万骑击乌孙，颇得老弱。欲还，会天大雨雪，</font><font size=4px color="#009090"><font size=4px>〔雨，于具翻。〕</font></font><font size=4px>一日深丈余，</font><font size=4px color="#009090"><font size=4px>〔深，式鸩翻。〕</font></font><font size=4px>人民、畜产冻死，还者不能什一。于是丁令乘弱攻其北，</font><font size=4px color="#009090"><font size=4px>〔令，音零。〕</font></font><font size=4px>乌桓入其东，乌孙击其西，凡三国所杀数万级，马数万匹，牛羊甚众；又重以饿死，</font><font size=4px color="#009090"><font size=4px>〔重，直用翻。〕</font></font><font size=4px>人民死者什三，畜产什五。匈奴大虚弱，诸国羁属者皆瓦解，攻盗不能理。其后汉出三千余骑为三道，并入匈奴，捕虏得数千人还；匈奴终不敢取当，</font><font size=4px color="#009090"><font size=4px>〔师古曰：当者，报其直。〕</font></font><font size=4px>滋欲乡和亲，</font><font size=4px color="#009090"><font size=4px>〔师古曰：滋，益也。乡，读曰向。〕</font></font><font size=4px>而边境少事矣。

 　　是岁，颍川太守赵广汉为京兆尹。颍川俗，豪桀相朋党。广汉为缿筩，</font><font size=4px color="#009090"><font size=4px>〔苏林曰：缿，音项，如瓶，可受投书。孟康曰：筩，竹筩也。如今官密事筩也。师古曰：缿，若今盛钱臧瓶，为小孔，可入而不可出。或缿或筩，皆为此制，而用受书，令投于中也。筩，音同。〕</font></font><font size=4px>受吏民投书，使相告讦，</font><font size=4px color="#009090"><font size=4px>〔师古曰：面相斥曰讦，音居又翻，又音居谒翻。〕</font></font><font size=4px>于是更相怨咎，</font><font size=4px color="#009090"><font size=4px>〔更，工衡翻。〕</font></font><font size=4px>奸党散落，盗贼不敢发。匈奴降者言匈奴中皆闻广汉名，</font><font size=4px color="#009090"><font size=4px>〔降，户江翻。〕</font></font><font size=4px>由是入为京兆尹。广汉遇吏，殷勤甚备，事推功善，归之于下，行之发于至诚，吏咸愿为用，僵仆无所避。</font><font size=4px color="#009090"><font size=4px>〔师古曰：僵，偃也。仆，顿也。僵，音姜。仆，音赴。〕</font></font><font size=4px>广汉聪明，皆知其能之所宜，尽力与否；其或负者，辄收捕之，无所逃；案之，罪立具，即时伏辜。尤善为钩距以得事情，</font><font size=4px color="#009090"><font size=4px>〔苏林曰：钩得其情，使不得去也。晋灼曰：钩，致也。距，闭也。使对者无疑，若不问而自知，众莫觉所由以闭，其术为距也。师古曰：晋说是也。〕</font></font><font size=4px>闾里铢两之奸皆知之。长安少年数人会穷里空舍，</font><font size=4px color="#009090"><font size=4px>〔师古曰：穷里，里中之极隐处。〕</font></font><font size=4px>谋共劫人；坐语未讫，广汉使吏捕治，具服。其发奸擿伏如神。</font><font size=4px color="#009090"><font size=4px>〔师古曰：擿，谓动发之也；音他狄翻。〕</font></font><font size=4px>京兆政清，吏民称之不容口。长老传以为自汉兴，治京兆者莫能及。</font><font size=4px color="#009090"><font size=4px>〔长，知两翻。治，直之翻。〕</font></font><font size=4px>

 　　本始四年（辛亥，公元前七零年）

 　　春，三月，乙卯，立霍光女为皇后；赦天下。初，许后起微贱，登至尊日浅，从官车服甚节俭。及霍后立，轝驾、侍从益盛，</font><font size=4px color="#009090"><font size=4px>〔从，才用翻。〕</font></font><font size=4px>赏赐官属以千万计，与许后时县绝矣。</font><font size=4px color="#009090"><font size=4px>〔县，读曰悬。〕</font></font><font size=4px>

 　　夏，四月，壬寅，郡国四十九同日地震，或山崩，坏城郭、室屋，杀六千余人。北海、琅邪坏祖宗庙。</font><font size=4px color="#009090"><font size=4px>〔景帝元年，令郡国各立太祖高皇帝庙、太宗文皇帝庙。坏，音怪。〕</font></font><font size=4px>诏丞相、御史与列侯、中二千石博问经学之士，有以应变，</font><font size=4px color="#009090"><font size=4px>〔师古曰：谓御塞灾异也。〕</font></font><font size=4px>毋有所讳。令三辅、太常、内郡国举贤良方正各一人。大赦天下。上素服，避正殿五日。释夏侯胜、黄霸；以胜为谏大夫、给事中，霸为扬州刺史。</font><font size=4px color="#009090"><font size=4px>〔扬州统庐江、九江、会稽、丹阳、豫章等郡。〕</font></font><font size=4px>

 　　胜为人，质朴守正，简易无威仪，</font><font size=4px color="#009090"><font size=4px>〔易，以豉翻。〕</font></font><font size=4px>或时谓上为君，误相字于前；</font><font size=4px color="#009090"><font size=4px>〔师古曰：前，天子之前也。君前臣名，不当相呼字也。〕</font></font><font size=4px>上亦以是亲信之。</font><font size=4px color="#009090"><font size=4px>〔师古曰：知其质朴也。〕</font></font><font size=4px>尝见，出道上语，</font><font size=4px color="#009090"><font size=4px>〔师古曰：入见天子而以其言为外人道之。见，贤遍翻。〕</font></font><font size=4px>上闻而让胜，胜曰："陛下所言善，臣故扬之。尧言布于天下，至今见诵。臣以为可传，故传耳。"朝廷每有大议，上知胜素直，谓曰："先生建正言，无惩前事！"</font><font size=4px color="#009090"><font size=4px>〔师古曰：惩，创也。前事，谓坐议庙乐事。〕</font></font><font size=4px>胜复为长信少府，后迁太子太傅。年九十卒，太后赐钱二百万，为胜素服五日，以报师傅之恩。</font><font size=4px color="#009090"><font size=4px>〔为，于伪翻。〕</font></font><font size=4px>儒者以为荣。

 　　五月，凤皇集北海安丘、淳于。</font><font size=4px color="#009090"><font size=4px>〔安丘、淳于二县皆属北海郡。安丘，春秋时之渠丘。淳于，春秋之州国。〕</font></font><font size=4px>

 　　广川王去坐杀其师姬妾十余人，或销铅锡灌口中，或支解，并毒药煮之，令糜尽，废徙上庸；自杀。</font><font size=4px color="#009090"><font size=4px>〔广川王去，景帝子广川惠王越之孙。师古曰：糜，碎也。〕</font></font><font size=4px>

 　　地节元年（壬子、前六九年）</font><font size=4px color="#009090"><font size=4px>〔应劭曰：以先者地震，山崩、水出，于是改元曰地节，欲令地得其节。〕</font></font><font size=4px>

 　　春，正月，有星孛于西方。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　楚王延寿</font><font size=4px color="#009090"><font size=4px>〔景帝立平陆侯礼为楚王，奉元王后，传子道，孙注，曾孙纯；延寿，纯之子也。〕</font></font><font size=4px>以广陵王胥，武帝子，天下有变，必得立，阴附助之，为其后</font><span class="h"><font size=4px>【严："后"改"后"。】</font></font><font size=4px>母弟赵何齐取广陵王女为妻，因使何齐奉书遗广陵王曰："愿长耳目，</font><font size=4px color="#009090"><font size=4px>〔师古曰：言常伺听，勿失几也。取，读曰娶。遗，于季翻。长，如字。〕</font></font><font size=4px>毋后人有天下！"</font><font size=4px color="#009090"><font size=4px>〔师古曰：方争天下，勿使在人后。后，户觏翻。〕</font></font><font size=4px>何齐父长年上书告之，事下有司考验，辞服。</font><font size=4px color="#009090"><font size=4px>〔下，遐嫁翻。〕</font></font><font size=4px>冬，十一月，延寿自杀。胥勿治。

 　　十二月，癸亥晦，日有食之。

 　　是岁，于定国为廷尉。</font><font size=4px color="#009090"><font size=4px>〔姓谱：周武王子封于邘，子孙以国为氏；其后去"邑"，单为"于"。〕</font></font><font size=4px>定国决疑平法，务在哀鳏寡，罪疑从轻，加审慎之心。朝廷称之曰："张释之为廷尉，天下无冤民。</font><font size=4px color="#009090"><font size=4px>〔师古曰：言决罪皆当。〕</font></font><font size=4px>于定国为廷尉，民自以不冤。"</font><font size=4px color="#009090"><font size=4px>〔师古曰：言知其宽平，皆无冤枉之虑也。〕</font></font><font size=4px>

 　　地節二年（癸丑，公元前六八年）

 　　春，霍光病笃。车驾自临问，上为之涕泣。</font><font size=4px color="#009090"><font size=4px>〔为，于伪翻。〕</font></font><font size=4px>光上书谢恩，愿分国邑三千户以封兄孙奉车都尉山为列侯，奉兄去病祀。</font><font size=4px color="#009090"><font size=4px>〔霍去病封冠军侯，子嬗嗣封，薨，无后，国除，故光乞分国邑以封其孙。〕</font></font><font size=4px>即日，拜光子禹为右将军。三月，庚午，光薨。上及皇太后亲临光丧，中二千石治冢，赐梓宫、葬具皆如乘舆制度，諡曰宣成侯。发三河卒穿复上，</font><font size=4px color="#009090"><font size=4px>〔乘，绳证翻。复，如字。〕</font></font><font size=4px>置园邑三百家，长、丞奉守；下诏复其后世，</font><font size=4px color="#009090"><font size=4px>〔复，方目翻。〕</font></font><font size=4px>畴其爵邑，</font><font size=4px color="#009090"><font size=4px>〔应劭曰：畴，等也。〕</font></font><font size=4px>世世无有所与。</font><font size=4px color="#009090"><font size=4px>〔与，读曰豫。〕</font></font><font size=4px>

 　　御史大夫魏相上封事</font><font size=4px color="#009090"><font size=4px>〔言事而不欲宣泄，重封上之，故曰封事。汉官曰：凡卓表皆启封；其言密事，得用皂囊。〕</font></font><font size=4px>曰："国家新失大将军，宜显明功臣以填藩国，</font><font size=4px color="#009090"><font size=4px>〔填，古镇字通。〕</font></font><font size=4px>毋空大位，以塞争权。</font><font size=4px color="#009090"><font size=4px>〔师古曰：大臣位空，则起争夺之权也。塞，悉则翻。〕</font></font><font size=4px>宜以车骑将军安世为大将军，毋令领光禄勋事；以其子延寿为光禄勋。"上亦欲用之。夏，四月，戊申，以安世为大司马、车骑将军，领尚书事。</font><font size=4px color="#009090"><font size=4px>〔考异曰：百官表："地节三年，四月，戊申，张安世为大司马。七月，戊戌，更为卫将军；霍禹为大司马。七月，壬辰，禹要斩。"荀纪："三年，四月，戊辰，安世为大司马。"按明年四月无戊辰，七月无戊戌，又不当再言七月。以宣纪、张安世、霍光传考之，安世为司马当在今年，为卫将军当在明年十月，禹死在四年七月，盖年表旁行通连书之，致此误也。〕</font></font><font size=4px>

 　　凤皇集鲁，群鸟从之。大赦天下。

 　　上思报大将军德，乃封光兄孙山为乐平侯，使以奉车都尉领尚书事。魏相因昌成君许广汉奏封事，言"春秋讥世卿，</font><font size=4px color="#009090"><font size=4px>〔公羊传：隐三年，夏，四月，辛卯，尹氏卒。尹氏者何？天子之大夫也。其称尹氏何？贬。曷为贬？讥世卿。世卿，非礼也。〕</font></font><font size=4px>恶宋三世为大夫</font><font size=4px color="#009090"><font size=4px>〔公羊传曰：宋三世无大夫，三世内取也。师古曰：三世，谓襄公、成公、昭公也，内取于国之大夫也。"为"，恐当作 "无"。恶，乌路翻。〕</font></font><font size=4px>及鲁季孙之专权，</font><font size=4px color="#009090"><font size=4px>〔鲁自季友立僖公，行父逐东门氏，意如逐昭公，世专鲁国。至哀公，恶季氏之逼而不能去，遂孙于邾。〕</font></font><font size=4px>皆危乱国家。自后元以来，禄去王室，政由冢宰。今光死，子复为右将军，兄子秉枢机，</font><font size=4px color="#009090"><font size=4px>〔谓领尚书事也。贤曰：枢机，近要之官也。春秋运斗枢曰：北斗，第一天枢，第二璇，第三机也。〕</font></font><font size=4px>昆弟、诸婿据权势，在兵官，光夫人显及诸女皆通籍长信宫，</font><font size=4px color="#009090"><font size=4px>〔师古曰：通籍，谓禁门之中皆有名籍，恣出入也。应劭曰：籍者，为二尺竹牒，设其年纪、名字、物色，悬之宫门，按省相应，乃得入也。〕</font></font><font size=4px>或夜诏门出入，骄奢放纵，恐寖不制，</font><font size=4px color="#009090"><font size=4px>〔师古曰：寖，渐也。不制，不可制御也。〕</font></font><font size=4px>宜有以损夺其权，破散阴谋，以固万世之基，全功臣之世。"又故事：诸上书者皆为二封，署其一曰"副"，领尚书者先发副封，所言不善，屏去不奏。相复因许伯白去副封以防壅蔽。</font><font size=4px color="#009090"><font size=4px>〔屏，必郢翻。去，丘吕翻。〕</font></font><font size=4px>帝善之，诏相给事中，皆从其议。</font><font size=4px color="#009090"><font size=4px>〔汉三公，九卿皆外朝，今魏相给事中，则得入禁中，预中朝之议。〕</font></font><font size=4px>

 　　帝兴于闾阎，</font><font size=4px color="#009090"><font size=4px>〔师古曰：闾，里门也。阎，里中门也。言从里巷而即天位也。〕</font></font><font size=4px>知民事之囏难。</font><font size=4px color="#009090"><font size=4px>〔囏，古艰字。〕</font></font><font size=4px>霍光既薨，始亲政事，厉精为治，</font><font size=4px color="#009090"><font size=4px>〔治，直吏翻；下同。〕</font></font><font size=4px>五日一听事。自丞相以下各奉职奏事，敷奏其言，考试功能。</font><font size=4px color="#009090"><font size=4px>〔应劭曰：敷，陈也。各自奏陈其言，然后试之以官，考其功德也。〕</font></font><font size=4px>侍中、尚书功劳当迁及有异善，厚加赏赐，至于子孙，终不改易。</font><font size=4px color="#009090"><font size=4px>〔师古曰：言各久其职事也。贡父曰：至于子孙，谓赏赐逮及子孙也，非谓侍中、尚书官至子孙不改易也。〕</font></font><font size=4px>枢机周密，品式备具，上下相安，莫有苟且之意。及拜刺史、守、相、辄亲见问，观其所由，退而考察所行以质其言，</font><font size=4px color="#009090"><font size=4px>〔师古曰：质，正也。〕</font></font><font size=4px>有名实不相应，必知其所以然。常称曰："庶民所以安其田里而亡叹息愁恨之心者，政平讼理也。</font><font size=4px color="#009090"><font size=4px>〔师古曰：讼理，言所讼见理而无冤滞也。亡，古无字通。〕</font></font><font size=4px>与我共此者，其唯良二千石乎！"</font><font size=4px color="#009090"><font size=4px>〔师古曰：谓郡守、诸侯相。〕</font></font><font size=4px>以为太守，吏民之本，数变易则下不安；</font><font size=4px color="#009090"><font size=4px>〔数，所角翻。〕</font></font><font size=4px>民知其将久，不可欺罔，乃服从其教化。故二千石有治理效，辄以玺书勉厉，增秩、赐金，或爵至关内侯；公卿缺，则选诸所表，以次用之。</font><font size=4px color="#009090"><font size=4px>〔师古曰：所表，谓增秩、赐金、爵也。〕</font></font><font size=4px>是以汉世良吏，于是为盛，称中兴焉。

 　　匈奴壶衍鞮单于死，弟左贤王立为虚闾权渠单于，以右大将女为大阏氏，而黜前单于所幸颛渠阏氏。</font><font size=4px color="#009090"><font size=4px>〔颛渠阏氏，单于之元妃也；其次为大阏氏。将，即亮翻。阏氏，音烟支。〕</font></font><font size=4px>颛渠阏氏父左大且渠怨望。</font><font size=4px color="#009090"><font size=4px>〔且，子闾翻。〕</font></font><font size=4px>是时汉以匈奴不能为边寇，罢塞外诸城以休百姓。</font><font size=4px color="#009090"><font size=4px>〔师古曰：外城，塞外诸城也，如光禄塞、受降城、遮虏障等城是也。〕</font></font><font size=4px>单于闻之，喜，召贵人谋，欲与汉和亲。左大且渠心害其事，曰："前汉使来，兵随其后。今亦效汉发兵，先使使者入。"乃自请与呼卢訾王各将万骑，南旁塞猎，相逢俱入。</font><font size=4px color="#009090"><font size=4px>〔訾，子移翻。旁，步浪翻。〕</font></font><font size=4px>行未到，会三骑亡降汉，言匈奴欲为寇。</font><font size=4px color="#009090"><font size=4px>〔降，户江翻。〕</font></font><font size=4px>于是天子诏发边骑屯要害处，使大将军监治众等四人</font><font size=4px color="#009090"><font size=4px>〔师古曰：治众者，军监之名。余据军监位次军正。〕</font></font><font size=4px>将五千骑，分三队，出塞各数百里，捕得虏各数十人而还。时匈奴亡其三骑，不敢入，即引去。是岁，匈奴饥，人民、畜产死什六七，又发两屯各万骑以备汉。其秋，匈奴前所得西嗕居左地者，</font><font size=4px color="#009090"><font size=4px>〔孟康曰：嗕，音辱，匈奴种。师古曰：嗕，音奴独翻。余谓西嗕自是一种，为匈奴所得，使居左地耳，非匈奴种也。〕</font></font><font size=4px>其君长以下数千人皆驱畜产行，与瓯脱战，所杀伤甚众，遂南降汉。 
</font><!--/HTMLBUILERPART0--><font size=4px>