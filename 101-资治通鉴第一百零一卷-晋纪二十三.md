<font size=4px>　　晉紀二十三</font><font size=4px color="#009090"><font size=4px>〔起上章涒灘（庚申），盡著雍執徐（戊辰），凡九年。〕</font></font><font size=4px>

 　　孝宗穆皇帝下

 　　升平四年（庚申、三六○）

 　　春，正月，癸巳，燕主儁大閱于鄴，欲使大司馬恪、司空陽騖將之入寇；</font><font size=4px color="#009090"><font size=4px>〔騖，音務。將，即亮翻。〕</font></font><font size=4px>會疾篤，乃召恪、騖及司徒評、領軍將軍慕輿根等受遺詔輔政。甲午，卒。</font><font size=4px color="#009090"><font size=4px>〔年四十二。〕</font></font><font size=4px>戊子，太子暐即皇帝位。</font><font size=4px color="#009090"><font size=4px>〔暐，字景茂，儁第三子。按長曆，是年正月，甲戌朔。今儁以甲午卒，則戊子在甲午前，即位恐是戊戌。〕</font></font><font size=4px>年十一；大赦，改元建熙。

 　　秦王堅分司、隸置雍州，</font><font size=4px color="#009090"><font size=4px>〔雍，於用翻。〕</font></font><font size=4px>以河南公雙為都督雍、河、涼三州諸軍事、征西大將軍、雍州刺史，改封趙公，鎮安定。</font><font size=4px color="#009090"><font size=4px>〔河、涼三州非秦土也。雙所督實土，惟安定五郡耳。為雙以安定叛張本。〕</font></font><font size=4px>封弟忠為河南公。

 　　仇池公杨俊卒，子世立。

 　　二月，燕人尊可足渾后為皇太后。以太原王恪為太宰，專錄朝政；</font><font size=4px color="#009090"><font size=4px>〔錄，總也。朝，直遙翻。〕</font></font><font size=4px>上庸王評為太傅，陽騖為太保，慕輿根為太師，參輔朝政。</font><font size=4px color="#009090"><font size=4px>〔朝，直遙翻；下同。〕</font></font><font size=4px>

 　　根性木強，</font><font size=4px color="#009090"><font size=4px>〔師古曰：木謂質直。強，音其兩翻。〕</font></font><font size=4px>自恃先朝勳舊，</font><font size=4px color="#009090"><font size=4px>〔自皝以來，根屢有戰功。〕</font></font><font size=4px>心不服恪，舉動倨傲。時太后可足渾氏頗預外事，根欲為亂，乃言於恪曰：「今主上幼沖，母后干政，殿下宜防意外之變，思有以自全。且定天下者，殿下之功也。兄亡弟及，古今成法，</font><font size=4px color="#009090"><font size=4px>〔此殷法也，非周法也。〕</font></font><font size=4px>俟畢山陵，宜廢主上為王，殿下自踐尊位，以為大燕無窮之福。」恪曰：「公醉邪？何言之悖也！</font><font size=4px color="#009090"><font size=4px>〔悖，蒲內翻，又蒲沒翻。〕</font></font><font size=4px>吾與公受先帝遺詔，云何而遽有此議？」根愧謝而退。恪以告吳王垂，垂勸恪誅之。恪曰：「今新遭大喪，二鄰觀釁，</font><font size=4px color="#009090"><font size=4px>〔二鄰，謂晉、秦也。〕</font></font><font size=4px>而宰輔自相誅夷，恐乖遠近之望，且可忍之。」祕書監皇甫真言於恪曰：「根本庸豎，過蒙先帝厚恩，引參顧命。而小人無識，自國哀已來，驕很日甚，將成禍亂。</font><font size=4px color="#009090"><font size=4px>〔很，戶墾翻。〕</font></font><font size=4px>明公今日居周公之地，當為社稷深謀，早為之所。」恪不聽。

 　　根又言於可足渾氏及燕主暐曰：「太宰、太傅將謀不軌，臣請帥禁兵以誅之。」</font><font size=4px color="#009090"><font size=4px>〔帥，讀曰率。〕</font></font><font size=4px>可足渾氏將從之，暐曰：「二公，國之親賢，先帝選之，託以孤嫠，</font><font size=4px color="#009090"><font size=4px>〔嫠，陵之翻。無夫曰嫠。〕</font></font><font size=4px>必不肯爾；安知非太師欲為亂也！」乃止。根又思戀東土，</font><font size=4px color="#009090"><font size=4px>〔龍城在鄴城東北，故曰東土。〕</font></font><font size=4px>言於可足渾氏及暐曰：「今天下蕭條，外寇非一，國大憂深，不如還東。」恪聞之，乃與太傅評謀，密奏根狀；使右衛將軍傅顏就內省誅根，并其妻子、黨與。大赦。</font><font size=4px color="#009090"><font size=4px>〔既誅根及其妻子黨與，恐眾心反側，故肆赦以安之。〕</font></font><font size=4px>是時新遭大喪，誅夷狼籍，內外恟懼，</font><font size=4px color="#009090"><font size=4px>〔恟，許拱翻。〕</font></font><font size=4px>太宰恪舉止如常，人不見其有憂色，每出入，一人步從。</font><font size=4px color="#009090"><font size=4px>〔從，才用翻。〕</font></font><font size=4px>或說以宜自嚴備，</font><font size=4px color="#009090"><font size=4px>〔說，輸芮翻。〕</font></font><font size=4px>恪曰：「人情方懼，當安重以鎮之，柰何復自驚擾，眾將何仰！」</font><font size=4px color="#009090"><font size=4px>〔復，扶又翻。〕</font></font><font size=4px>由是人心稍定。

 　　恪雖綜大任，而朝廷之禮，兢兢嚴謹，每事必與司徒評議之，未嘗專決。虛心待士，諮詢善道，量才授任，</font><font size=4px color="#009090"><font size=4px>〔量，音良。〕</font></font><font size=4px>人不踰位；官屬、朝臣或有過失，</font><font size=4px color="#009090"><font size=4px>〔朝，直遙翻。〕</font></font><font size=4px>不顯其狀，隨宜他敘；不令失倫，</font><font size=4px color="#009090"><font size=4px>〔以敘遷為他官，不令失其倫等也。〕</font></font><font size=4px>唯以此為貶；時人以為大愧，莫敢犯者。或有小過，自相責曰：「爾復欲望宰公遷官邪！」</font><font size=4px color="#009090"><font size=4px>〔恪為太宰，故稱之為宰公。復，扶又翻。〕</font></font><font size=4px>朝廷初聞燕主儁卒，皆以為中原可圖。桓溫曰：「慕容恪尚在，憂方大耳。」</font><font size=4px color="#009090"><font size=4px>〔史言慕容恪能輔幼主，桓溫能料敵。〕</font></font><font size=4px>

 　　三月，己卯，葬燕主儁於龍陵，</font><font size=4px color="#009090"><font size=4px>〔陵在龍城，因以為名。〕</font></font><font size=4px>諡曰景昭皇帝，廟號烈祖。所徵郡國兵，以燕朝多難，</font><font size=4px color="#009090"><font size=4px>〔難，乃旦翻。〕</font></font><font size=4px>，互相驚動，往往擅自散歸，自鄴以南，道路斷塞。</font><font size=4px color="#009090"><font size=4px>〔塞，悉則翻。〕</font></font><font size=4px>太宰恪以吳王垂為使持節、征南將軍、都督河南諸軍事、兗州牧、荊州刺史，鎮梁國之蠡臺，</font><font size=4px color="#009090"><font size=4px>〔使，疏吏翻；下同。〕</font></font><font size=4px>孫希為并州刺史，傅顏為護軍將軍，帥騎二萬，觀兵河南，臨淮而還；境內乃安。</font><font size=4px color="#009090"><font size=4px>〔史言恪當國有大憂、眾心危疑之際，處之有方。帥，讀曰率。騎，奇寄翻。觀，古玩翻，示之也。觀兵，曜兵以示之也。〕</font></font><font size=4px>希，泳之弟也。</font><font size=4px color="#009090"><font size=4px>〔孫泳拒趙，見九十六卷成帝咸康四年。史書孫泳、鞠彭、宋燭之子弟，皆貴顯於燕，所以勸委質者能守死而不貳，子孫必獲其福也。〕</font></font><font size=4px>

 　　匈奴劉衛辰遣使降秦，</font><font size=4px color="#009090"><font size=4px>〔降，戶江翻。〕</font></font><font size=4px>請田內地，春來秋返；秦王堅許之。夏，四月，雲中護軍賈雍遣司馬徐贇帥騎襲之，</font><font size=4px color="#009090"><font size=4px>〔贇，於倫翻。〕</font></font><font size=4px>大獲而還。堅怒曰：「朕方以恩信懷戎狄，而汝貪小利以敗之，何也！」</font><font size=4px color="#009090"><font size=4px>〔敗，補邁翻。〕</font></font><font size=4px>黜雍以白衣領職，遣使還其所獲，慰撫之。衛辰於是入居塞內，貢獻相尋。

 　　夏，六月，代王什翼犍妃慕容氏卒。</font><font size=4px color="#009090"><font size=4px>〔犍，居言翻。〕</font></font><font size=4px>秋，七月，劉衛辰如代會葬，因求婚，什翼犍以女妻之。</font><font size=4px color="#009090"><font size=4px>〔妻，七細翻。〕</font></font><font size=4px>

 　　八月，辛丑朔，日有食之，既。

 　　謝安少有重名，</font><font size=4px color="#009090"><font size=4px>〔少，詩照翻。〕</font></font><font size=4px>前後徵辟，皆不就；寓居會稽，</font><font size=4px color="#009090"><font size=4px>〔會，工外翻。〕</font></font><font size=4px>以山水、文籍自娛。雖為布衣，時人皆以公輔期之，士大夫至相謂曰：「安石不出，當如蒼生何！」</font><font size=4px color="#009090"><font size=4px>〔謝安，字安石。江東人士始焉所期望者殷浩，浩既無以滿眾望矣，繼而所望者謝安，而安卒能匡輔晉室。世之論者，皆優安而劣浩。余謂盛名之下，其實難副。浩之所以敗，正以與桓溫齊名，其心易溫；又值石氏之亂，以為可以立功，敗於輕率也。謝安當桓溫擅政之時，又身嘗為之僚屬，而懲浩之所以失，戒溫而為之備；溫既死而值秦之強，兢兢焉為自保之謀，常持懼心，此其所以濟也。史氏謂其能矯情鎮物，蓋因屐齒之折、白雞之夢而知之耳。〕</font></font><font size=4px>安每遊東山，</font><font size=4px color="#009090"><font size=4px>〔東山，在今紹興府上虞縣西南四十五里。安故居今為國慶禪寺。〕</font></font><font size=4px>常以妓女自隨。</font><font size=4px color="#009090"><font size=4px>〔妓，渠綺翻。〕</font></font><font size=4px>司徒昱聞之，曰：「安石既與人同樂，</font><font size=4px color="#009090"><font size=4px>〔樂，音洛。〕</font></font><font size=4px>必不得不與人同憂，召之必至。」安妻，劉倓之妹也，見家門貴盛</font><font size=4px color="#009090"><font size=4px>〔劉惔以清談貴顯；而謝尚、謝奕、謝萬皆為方伯，盛於一時。惔，徒甘翻。〕</font></font><font size=4px>而安獨靜退，謂曰：「丈夫不如此也！」安掩鼻曰：「恐不免耳。」</font><font size=4px color="#009090"><font size=4px>〔言恐亦不免如諸兄弟也。〕</font></font><font size=4px>及弟萬廢黜，安始有仕進之志，時已年四十餘。征西大將軍桓溫請為司馬，安乃赴召，溫大喜，深禮重之。

 　　冬，十月，烏桓獨孤部、鮮卑沒奕干各帥眾數萬降秦，秦王堅處之塞南。</font><font size=4px color="#009090"><font size=4px>〔帥，讀曰率。降，戶江翻。處，昌呂翻；下同。〕</font></font><font size=4px>陽平公融諫曰：「戎狄人面獸心，不知仁義。其稽顙內附，實貪地利，非懷德也；</font><font size=4px color="#009090"><font size=4px>〔稽，音啟。〕</font></font><font size=4px>不敢犯邊，實憚兵威，非感恩也。今處之塞內，與民雜居，彼窺郡縣虛實，必為邊患，不如徙之塞外以防未然。」堅從之。

 　　十一月，封桓溫為南郡公，溫弟沖為豐城縣公，子濟為臨賀縣公。

 　　燕太宰恪欲以李績為右僕射，燕主暐不許。恪屢以為請，暐曰：「萬機之事，皆委之叔父；伯陽一人，暐請獨裁。」出為章武太守，以憂卒。</font><font size=4px color="#009090"><font size=4px>〔暐不平李績事見上卷上年。〕</font></font><font size=4px>

 　　五年（辛酉、三六一）

 　　春，正月，戊戌，大赦。

 　　劉衛辰掠秦邊民五十餘口為奴婢以獻於秦；秦王堅責之，使歸所掠。衛辰由是叛秦，專附於代。</font><font size=4px color="#009090"><font size=4px>〔史言夷狄反覆難保。〕</font></font><font size=4px>

 　　東安簡伯郗曇卒。</font><font size=4px color="#009090"><font size=4px>〔郗，丑之翻。曇，徒含翻。〕</font></font><font size=4px>二月，以東陽太守范汪都督徐、兗、冀、青、幽五州諸軍事，兼徐、兗二州刺史。

 　　平陽人舉郡降燕；</font><font size=4px color="#009090"><font size=4px>〔平陽時屬張平。〕</font></font><font size=4px>燕以建威將軍段剛為太守，遣督護韓苞將兵共守平陽。

 　　方士丁進有寵於燕主暐，</font><span class="h"><font size=4px>【章：十二行本「暐」作「儁」；乙十一行本同。】</font></font><font size=4px>欲求媚於太宰恪，說恪令殺太傅評；</font><font size=4px color="#009090"><font size=4px>〔說，輸芮翻。〕</font></font><font size=4px>恪大怒，奏收斬之。

 　　高昌卒，</font><font size=4px color="#009090"><font size=4px>〔三年，高昌奔滎陽。〕</font></font><font size=4px>燕河內太守呂護并其眾，遣使來降；拜護冀州刺史。護欲引晉兵以襲鄴。三月，燕太守恪將兵五萬，冠軍將軍皇甫真將兵萬人，共討之。</font><font size=4px color="#009090"><font size=4px>〔將，即亮翻。冠，古玩翻。〕</font></font><font size=4px>燕兵至野王，護嬰城自守。護軍將軍傅顏請急攻之，以省大費。恪曰：「老賊經變多矣，觀其守備，未易猝攻，</font><font size=4px color="#009090"><font size=4px>〔易，以豉翻。〕</font></font><font size=4px>而多殺士卒。頃攻黎陽，多殺精銳，卒不能拔，</font><font size=4px color="#009090"><font size=4px>〔事見上卷二年。〕</font></font><font size=4px>自取困辱。護內無蓄積，外無救援，我深溝高壘，坐而守之，休兵養士，離間其黨，</font><font size=4px color="#009090"><font size=4px>〔間，古莧翻。〕</font></font><font size=4px>於我不勞而賊勢日蹙，不過十旬，取之必矣，何為多殺士卒以求旦夕之功乎！」乃築長圍守之。〕

 　　夏，四月，桓溫以其弟黃門郎豁都</font><span class="h"><font size=4px>【章：十二行本無「都」字；乙十一行本同。】</font></font><font size=4px>督沔中七郡諸軍事，</font><font size=4px color="#009090"><font size=4px>〔魏置中書監、令，又置通事郎、黃門郎。沔中七郡，魏興、新城、上庸、襄陽、義成、竟陵、江夏也。〕</font></font><font size=4px>兼新野、義城二郡太守，</font><font size=4px color="#009090"><font size=4px>〔城，當作成。〕</font></font><font size=4px>將兵取許昌，破燕將慕容塵。

 　　涼驃騎大將軍宋混疾甚，</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>張玄靚及其祖母馬氏往省之，</font><font size=4px color="#009090"><font size=4px>〔靚，疾正翻，又疾郢翻。省，悉景翻。〕</font></font><font size=4px>曰：「將軍萬一不幸，寡婦孤兒將何所託！欲以林宗繼將軍，可乎？」混曰：「臣子林宗幼弱，不堪大任。殿下儻未棄臣門，臣弟澄政事愈於臣，但恐其儒緩，機事不稱耳。</font><font size=4px color="#009090"><font size=4px>〔凡儒者多務為舒緩，而不能應機以趨事赴功。稱，尺證翻。〕</font></font><font size=4px>殿下策勵而使之，可也。」混戒澄及諸子曰：「吾家受國大恩，當以死報，無恃勢位以驕人。」又見朝臣，皆戒之以忠貞。</font><font size=4px color="#009090"><font size=4px>〔朝，直遙翻。〕</font></font><font size=4px>及卒，行路為之揮涕。</font><font size=4px color="#009090"><font size=4px>〔卒，子恤翻。為，于類翻。〕</font></font><font size=4px>玄靚以澄為領軍將軍，輔政。

 　　五月，丁巳，帝崩，</font><font size=4px color="#009090"><font size=4px>〔年十九。〕</font></font><font size=4px>無嗣。皇太后令曰：「琅邪王丕，中興正統，</font><font size=4px color="#009090"><font size=4px>〔元帝、明帝、成帝皆正統相傳。琅邪王丕，成帝長子也，故曰中興正統。〕</font></font><font size=4px>義望情地，莫與為比，其以王奉大統！」於是百官備法駕迎于琅邪第。庚申，即皇帝位，大赦。壬戌，改封東海王奕為琅邪王。秋，七月，戊午，葬穆帝于永平陵，廟號孝宗。

 　　燕人圍野王數月，呂護遣其將張興出戰，傅顏擊斬之，城中日蹙。皇甫真戒部將曰：「護勢窮奔突，必擇虛隙而投之；吾所部士卒多羸，器甲不精，宜深為之備。」乃多課櫓楯，親察行夜者。</font><font size=4px color="#009090"><font size=4px>〔將，即亮翻。羸，倫為翻。楯，食尹翻。行，下孟翻。〕</font></font><font size=4px>護食盡，果夜悉精銳趨真所部，</font><font size=4px color="#009090"><font size=4px>〔趨，七喻翻。〕</font></font><font size=4px>突圍，不得出；太宰恪引兵擊之，護眾死傷殆盡，棄妻子奔榮陽。恪存撫降民，給其廩食；</font><font size=4px color="#009090"><font size=4px>〔降，戶江翻。〕</font></font><font size=4px>徙士人、將帥於鄴，自餘各隨所樂；</font><font size=4px color="#009090"><font size=4px>〔帥，所類翻。樂，音洛。〕</font></font><font size=4px>以護參軍廣平梁琛為中書著作郎。</font><font size=4px color="#009090"><font size=4px>〔晉武帝以秘書并中書省，故曰中書著作郎。琛，丑林翻。〕</font></font><font size=4px>

 　　九月，戊申，立妃王氏為皇后。后，濛之女也。穆帝何皇后稱穆皇后，居永安宮。

 　　涼右司馬張邕惡宋澄專政，</font><font size=4px color="#009090"><font size=4px>〔惡，烏路翻；下同。〕</font></font><font size=4px>起兵攻澄，殺之，併滅其族。</font><font size=4px color="#009090"><font size=4px>〔宋澄豈特機事不稱哉，遂赤其族！以此知經世非儒緩者所能為也。〕</font></font><font size=4px>張玄靚以邕為中護軍，叔父天錫為中領軍，同輔政。

 　　張平襲燕平陽，殺段剛、韓苞；又攻鴈門，殺太守單男。</font><font size=4px color="#009090"><font size=4px>〔單，音善，姓也。〕</font></font><font size=4px>既而為秦所攻，平復謝罪於燕以求救。</font><font size=4px color="#009090"><font size=4px>〔復，扶又翻。〕</font></font><font size=4px>燕人以平反覆，弗救也，平遂為秦所滅。

 　　乙亥，秦大赦。

 　　徐、兗二州刺史范汪，素為桓溫所惡，</font><font size=4px color="#009090"><font size=4px>〔桓溫初以安西鎮上流，汪為上佐；蓋惡其異己也。若汪於此時能立異，必知溫之心迹矣。惡，烏路翻。〕</font></font><font size=4px>溫將北伐，命汪帥眾出梁國。</font><font size=4px color="#009090"><font size=4px>〔帥，讀曰率。〕</font></font><font size=4px>冬，十月，坐失期，免為庶人，遂廢，卒於家。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　子寧，好儒學，</font><font size=4px color="#009090"><font size=4px>〔好，呼到翻。〕</font></font><font size=4px>性質直，常謂王弼、何晏之罪深於桀、紂。或以為貶之太過，寧曰：「王、何蔑棄典文，幽沈仁義，</font><font size=4px color="#009090"><font size=4px>〔沈，持林翻。〕</font></font><font size=4px>游辭浮說，波蕩後生，使搢紳之徒翻然改轍，以至禮壞樂崩，中原傾覆，遺風餘俗，至今為患。桀、紂縱暴一時，適足以喪身覆國，</font><font size=4px color="#009090"><font size=4px>〔喪，息浪翻。〕</font></font><font size=4px>為後世戒，豈能迴百姓之視聽哉！故吾以為一世之禍輕，歷代之患重；自喪之惡小，迷眾之罪大也！」</font><font size=4px color="#009090"><font size=4px>〔喪，息浪翻。〕</font></font><font size=4px>

 　　呂護復叛，奔燕，燕人赦之，以為廣州刺史。</font><font size=4px color="#009090"><font size=4px>〔燕無廣州，以刺史之名授護耳。〕</font></font><font size=4px>

 　　涼張邕驕矜淫縱，樹黨專權，多所刑殺，國人患之。張天錫所親敦煌劉肅謂天錫曰：</font><font size=4px color="#009090"><font size=4px>〔敦，徒門翻。〕</font></font><font size=4px>「國家事欲未靜！」天錫曰：「何謂也？」肅曰：「今護軍出入，有似長寧。」</font><font size=4px color="#009090"><font size=4px>〔長寧侯張祚也。〕</font></font><font size=4px>天錫驚曰：「我固疑之，未敢出口。計將安出？」肅曰：「正當速除之耳！」 天錫曰：「安得其人？」肅曰：「肅即其人也！」肅時年未二十。天錫曰：「汝年少，</font><font size=4px color="#009090"><font size=4px>〔少，詩照翻。〕</font></font><font size=4px>更求其助。」肅曰：「趙白駒與肅二人足矣。」十一月，天 錫與邕俱入朝，</font><font size=4px color="#009090"><font size=4px>〔朝，直遙翻。〕</font></font><font size=4px>肅與白駒從天錫，</font><span class="h"><font size=4px>【章：十二行本「錫」下有「值邕於門下」五字；乙十一行本同；孔本同；張校同；退齋校同。】</font></font><font size=4px>肅斫之不中，</font><font size=4px color="#009090"><font size=4px>〔中，竹仲翻。〕</font></font><font size=4px>白駒繼之，又不克，二人與天錫俱入宮中，邕得逸走，帥甲士三百餘人攻宮門。天錫登屋大呼曰：</font><font size=4px color="#009090"><font size=4px>〔帥，讀曰率。呼，火故翻。〕</font></font><font size=4px>「張邕凶逆無道，既滅宋氏，又欲傾覆我家。汝將士世為涼臣，何忍以兵相向邪！</font><font size=4px color="#009090"><font size=4px>〔將，即亮翻。〕</font></font><font size=4px>今所取者，止張邕耳，他無所問！」於是邕兵悉散走，邕自刎死，盡滅其族黨。</font><font size=4px color="#009090"><font size=4px>〔刎，扶粉翻。〕</font></font><font size=4px>玄靚以天錫為使持節、冠軍大將軍、都督中外諸軍事，輔政。</font><font size=4px color="#009090"><font size=4px>〔自張重華沒後，張祚、張瓘、宋混以及張邕、張天錫，遞相屠滅，涼浸衰矣。使，疏吏翻。冠，古玩翻。〕</font></font><font size=4px>十二月，始改建興四十九年，奉升平年號。</font><font size=4px color="#009090"><font size=4px>〔涼至是方奉建康年號。〕</font></font><font size=4px>詔以玄靚為大都督、督隴右諸軍事、涼州刺史、護羌校尉、西平公。

 　　燕大赦。

 　　秦王堅命牧伯守宰各舉孝悌、廉直、文學、政事，察其所舉得人者賞之，非其人者罪之。由是人莫敢妄舉，而請託不行，士皆自勵；雖宗室外戚，無才能者皆棄不用。當是之時，內外之官，率皆稱職；</font><font size=4px color="#009090"><font size=4px>〔稱，尺證翻。〕</font></font><font size=4px>田疇修闢，倉庫充實，盜賊屏息。</font><font size=4px color="#009090"><font size=4px>〔屏，必郢翻。〕</font></font><font size=4px>

 　　是歲，歸義侯李勢卒。</font><font size=4px color="#009090"><font size=4px>〔永和三年，李勢降，至是而卒。〕</font></font><font size=4px>

 　　哀皇帝</font><font size=4px color="#009090"><font size=4px>〔諱丕，成帝長子也，字千齡；咸康八年，封琅邪王。諡法：恭仁短折曰哀。〕</font></font><font size=4px>

 　　隆和元年（壬戌、三六二）

 　　春，正月，壬子，大赦，改元。

 　　甲寅，減田租，畝收二升。</font><font size=4px color="#009090"><font size=4px>〔成帝咸和五年，始度百姓田，畝取十分有一，率畝稅米三升；今減之，畝收二升。〕</font></font><font size=4px>

 　　燕豫州刺史孫興請攻洛陽，曰：「晉將陳祐弊卒千餘，介守孫城，不足取也！」</font><font size=4px color="#009090"><font size=4px>〔將，即亮翻。介，如字，獨也；又音戛。〕</font></font><font size=4px>燕人從其言，遣寧南將軍呂護屯河陰。

 　　二月，辛未，以吳國內史庾希為北中郎將、徐、兗二州刺史，鎮下邳，龍驤將軍袁真為西中郎將、監護豫、司、并、冀四州諸軍事、豫州刺史，鎮汝南；</font><font size=4px color="#009090"><font size=4px>〔希、真既並假節，職任宜同；疑希亦當帶監護之職，史逸之也。驤，思將翻。監，工銜翻。〕</font></font><font size=4px>並假節。布，冰之子也。</font><font size=4px color="#009090"><font size=4px>〔庾冰秉政於咸康。〕</font></font><font size=4px>

 　　丙子，拜帝母周貴人為皇太妃，儀服擬於太后。

 　　燕呂護攻洛陽。三月，乙酉，河南太守戴施奔宛，</font><font size=4px color="#009090"><font size=4px>〔永和十二年，桓溫留戴施戍洛陽。宛，於元翻。〕</font></font><font size=4px>陳祐告急。五月，丁巳，桓溫遣庾希及竟陵太守鄧遐帥舟師三千人助祐守洛陽。</font><font size=4px color="#009090"><font size=4px>〔帥，讀曰率。〕</font></font><font size=4px>遐，嶽之子也。</font><font size=4px color="#009090"><font size=4px>〔鄧嶽，王敦將也。敦敗後自歸，著功交、廣。〕</font></font><font size=4px>

 　　溫上疏請遷都洛陽，自永嘉之亂播流江表者，一切北徙，以實河南。朝廷畏溫，不敢為異；而北土蕭條，人情疑懼，雖並知不可，莫敢先諫。散騎常侍領著作郎孫綽上疏曰：</font><font size=4px color="#009090"><font size=4px>〔晉志曰：著作郎，周左史之任也。漢東京，圖籍在東觀，故使儒者著作東觀，有其名，尚未有官。魏明帝太和中，詔置著作郎，於此始有其官，隸中書省。晉惠帝置祕書監，併統著作省。蓋著作雖別置省，而猶隸秘書也。余按班固西都賦曰：承明、金馬，著作之廷。如是，則漢西都雖未置著作之官，而承明、金馬亦著作之所也。散，悉亶翻。騎，奇寄翻。〕</font></font><font size=4px>「昔中宗龍飛，</font><font size=4px color="#009090"><font size=4px>〔元帝，廟號中宗。〕</font></font><font size=4px>非惟信順協於天人，</font><font size=4px color="#009090"><font size=4px>〔易大傳曰：天之所助者順也。人之所助者信也。〕</font></font><font size=4px>實賴萬里長江畫而守之耳。今自喪亂已來，六十餘年，</font><font size=4px color="#009090"><font size=4px>〔自賈后之廢，趙王倫之誅，繼而諸王交兵，胡、羯乘之而起，天下大亂，至是六十餘年矣。喪，息浪翻。〕</font></font><font size=4px>河、洛丘墟，函夏蕭條。</font><font size=4px color="#009090"><font size=4px>〔函，容也。夏，大也。言中原之地，所函容者大也。夏，戶雅翻。〕</font></font><font size=4px>士民播流江表，已經數世，存者老子長孫，</font><font size=4px color="#009090"><font size=4px>〔長，知兩翻。〕</font></font><font size=4px>亡者丘隴成行，</font><font size=4px color="#009090"><font size=4px>〔行，戶剛翻。〕</font></font><font size=4px>雖北風之思感其素心，目前之哀實為交切。若遷都旋軫之日，</font><font size=4px color="#009090"><font size=4px>〔賈公彥曰：若，不定之辭。〕</font></font><font size=4px>中興五陵，即復緬成遐域。</font><font size=4px color="#009090"><font size=4px>〔中興五陵，元帝建平陵、明帝武平陵、成帝興平陵、康帝崇平陵、穆帝永平陵，皆在江南。緬，遠也。遐，亦遠也。〕</font></font><font size=4px>泰山之安，既難以理保，</font><font size=4px color="#009090"><font size=4px>〔言以理觀之，遷都于洛，難以保泰山之安也。〕</font></font><font size=4px>烝烝之思，豈不纏於聖心哉！</font><font size=4px color="#009090"><font size=4px>〔烝烝，進進也。言若遷洛，纏心於江南陵寢，孝思進進也。〕</font></font><font size=4px>溫今此舉，誠欲大覽始終，為國遠圖；而百姓震駭，同懷危懼，豈不及反舊之樂賒，趨死之憂促哉！</font><font size=4px color="#009090"><font size=4px>〔樂，音洛。趨，七喻翻。〕</font></font><font size=4px>何者？植根江外，數十年矣，</font><font size=4px color="#009090"><font size=4px>〔中原以江南為江外，亦曰江表。〕</font></font><font size=4px>一朝頓欲拔之，驅踧於窮荒之地；</font><font size=4px color="#009090"><font size=4px>〔踧，昌六翻。〕</font></font><font size=4px>提挈萬里，踰險浮深，離墳墓，</font><font size=4px color="#009090"><font size=4px>〔離，力智翻。〕</font></font><font size=4px>棄生業，田宅不可復售，</font><font size=4px color="#009090"><font size=4px>〔復，扶又翻。〕</font></font><font size=4px>舟車無從而得，捨安樂之國，適習亂之鄉，將頓仆道塗，飄溺江川，僅有達者。</font><font size=4px color="#009090"><font size=4px>〔溺，奴狄翻。〕</font></font><font size=4px>此仁者所宜哀矜，國家所宜深慮也！臣之愚計，以為且宜遣將帥有威名、資實者，先鎮洛陽，</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>掃平梁、許，</font><font size=4px color="#009090"><font size=4px>〔梁，謂梁國；許，謂許昌；皆當江南入洛之要路。〕</font></font><font size=4px>清壹河南。運漕之路既通，開墾之積已豐，豺狼遠竄，中夏小康，然後可徐議遷徙耳。</font><font size=4px color="#009090"><font size=4px>〔夏，戶雅翻。〕</font></font><font size=4px>柰何捨百勝之長理，舉天下而一擲哉！」綽，楚之孫也。</font><font size=4px color="#009090"><font size=4px>〔孫楚仕武帝時，有才名。〕</font></font><font size=4px>少慕高尚，</font><font size=4px color="#009090"><font size=4px>〔少，詩照翻。〕</font></font><font size=4px>嘗著遂初賦以見志。溫見綽表，不悅，曰：「致意興公，</font><font size=4px color="#009090"><font size=4px>〔孫綽字興公。〕</font></font><font size=4px>何不尋君遂初賦，而知人家國事邪！」

 　　時朝廷憂懼，將遣侍中止溫，揚州刺史王述曰：「溫欲以虛聲威朝廷耳，非事實也；但從之，自無所至。」乃詔溫曰：「在昔喪亂，忽涉五紀，</font><font size=4px color="#009090"><font size=4px>〔孔穎達曰：言在昔者，自下本上之辭；言昔在者，從上自下為稱。喪，息浪翻。自惠帝永興元年劉淵始亂，距是歲五十九年；自懷帝永嘉五年洛陽陷，距是歲五十年。〕</font></font><font size=4px>戎狄肆暴，繼襲凶迹，眷言西顧，慨歎盈懷。知欲躬帥三軍，蕩滌氛穢，廓清中畿，</font><font size=4px color="#009090"><font size=4px>〔中畿，王畿也。周禮九畿，王畿方千里，其外侯、甸、男、采、衛、蠻、夷、鎮、蕃，皆以五百里言之。王畿在九畿之中，故此曰中畿。師，讀曰率。〕</font></font><font size=4px>光復舊京；非夫外身徇國，孰能若此！諸所處分，</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>委之高算。但河、洛丘墟，所營者廣，經始之勤，致勞懷也。」事果不行。

 　　溫又議移洛陽鍾虡，</font><font size=4px color="#009090"><font size=4px>〔虡，音巨。〕</font></font><font size=4px>述曰：「永嘉不競，暫都江左，方當蕩平區宇，旋軫舊京。若其不爾，宜改遷園陵，不應先事鍾虡！」溫乃止。

 　　朝廷以交、廣遼遠，</font><font size=4px color="#009090"><font size=4px>〔溫督荊、司、雍、益、梁、寧、交、廣八州。〕</font></font><font size=4px>改授溫都督并、司、冀三州；溫表辭不受。

 　　秋，七月，呂護退守小平津，</font><font size=4px color="#009090"><font size=4px>〔以晉援兵至也。〕</font></font><font size=4px>中流矢而卒。</font><font size=4px color="#009090"><font size=4px>〔中，竹仲翻。〕</font></font><font size=4px>燕將段崇收軍北渡，屯于野王。鄧遐進屯新城；</font><font size=4px color="#009090"><font size=4px>〔新城，春秋戎蠻子之國也；自漢以來，屬河南，隋改為伊闕縣。〕</font></font><font size=4px>八月，西中郎將袁真進屯汝南，運米五萬斛以饋洛陽。

 　　冬，十一月，代王什翼犍納女於燕，</font><font size=4px color="#009090"><font size=4px>〔犍，居言翻。〕</font></font><font size=4px>燕人亦以女妻之。</font><font size=4px color="#009090"><font size=4px>〔妻，七細翻。〕</font></font><font size=4px>

 　　十二月，戊午朔，日有食之。

 　　庾希自下邳退屯山陽，袁真自汝南退屯壽陽。</font><font size=4px color="#009090"><font size=4px>〔以洛陽兵解退屯，而燕兵尋復至矣。〕</font></font><font size=4px>

 　　興寧元年（癸亥、三六三）

 　　春，二月，己亥，大赦，改元。

 　　三月，壬寅，皇太妃周氏薨于琅邪第。癸卯，帝就第治喪，</font><font size=4px color="#009090"><font size=4px>〔治，直之翻。〕</font></font><font size=4px>詔司徒會稽王昱總內外眾務。帝欲為太妃服三年，</font><font size=4px color="#009090"><font size=4px>〔為，于偽翻。〕</font></font><font size=4px>僕射江虨啟：「於禮，應服緦麻。」</font><font size=4px color="#009090"><font size=4px>〔虨，逋閑翻。〕</font></font><font size=4px>又欲降服翆，虨曰：「厭屈私情，所以上嚴祖考。」乃服緦麻。</font><font size=4px color="#009090"><font size=4px>〔周禮曰：王為諸侯緦，縗弁而加環絰。又，禮，為人後者為之子，故為所後服斬衰三年，而降其父母翆。虨以為應服緦者，蓋以帝入後大宗，則周氏者琅邪之母，當以服諸侯者服之也。厭，於葉翻。嚴，尊也。〕</font></font><font size=4px>

 　　夏，四月，燕寧東將軍慕容忠攻滎陽太守劉遠，遠奔魯陽。

 　　五月，加征西大將軍桓溫侍中、大司馬、都督中外諸軍、錄尚書事，假黃鉞。溫以撫軍司馬王坦之為長史。坦之，述之子也。又以征西掾郗超為參軍，王珣為主簿，每事必與二人謀之。府中為之語曰：「遷參軍，短主簿，</font><font size=4px color="#009090"><font size=4px>〔以超多遷而珣短也。掾，于絹翻。郗，丑之翻。〕</font></font><font size=4px>能令公喜，能令公怒。」</font><font size=4px color="#009090"><font size=4px>〔令，力呈翻。〕</font></font><font size=4px>溫氣概高邁，罕有所推，與超言，常自謂不能測，傾身待之；超亦深自結納。珣，導之孫也，與謝玄皆為溫掾，溫俱重之。曰：「謝掾年四十必擁旄杖節，王掾當作黑頭公，皆未易才也。」</font><font size=4px color="#009090"><font size=4px>〔易，以豉翻。〕</font></font><font size=4px>玄，奕之子也。</font><font size=4px color="#009090"><font size=4px>〔升平二年，謝奕卒。〕</font></font><font size=4px>

 　　以西中郎將袁真都督司、冀、并三州諸軍事，北中郎將庾布都督青州諸軍事。

 　　癸卯，燕人拔密城，</font><font size=4px color="#009090"><font size=4px>〔密縣，漢屬河南郡，晉屬榮陽郡。〕</font></font><font size=4px>劉遠奔江陵。

 　　秋，八月，有星孛于角、亢。</font><font size=4px color="#009090"><font size=4px>〔角，二星；亢，四星。晉天文志：角、亢、氐，鄭、兗州分。孛，蒲內翻。亢，居郎翻。〕</font></font><font size=4px>

 　　張玄靚祖母馬氏卒，</font><font size=4px color="#009090"><font size=4px>〔靚，疾正翻，又疾郢翻。〕</font></font><font size=4px>尊庶母郭氏為太妃。郭氏以張天錫專政，與大臣張欽等謀誅之；事泄，欽等皆死。玄靚懼，以位 讓天錫；天錫不受。右將軍劉肅等勸天錫自立。閏月，天錫使肅等夜帥兵入宮，弒玄靚，</font><font size=4px color="#009090"><font size=4px>〔帥，讀曰率；下同。考異曰：帝紀：天錫殺玄靚自立在七月。今從晉春 秋。〕</font></font><font size=4px>宣言暴卒，諡曰沖公。天錫自稱使持節、大都督、大將軍、涼州牧、西平公，</font><font size=4px color="#009090"><font size=4px>〔使，疏吏翻。〕</font></font><font size=4px>時年十八。尊母劉美人曰太妃。遣司馬綸騫奉章詣建康請命， </font><font size=4px color="#009090"><font size=4px>〔綸，姓也。姓譜曰：魏志：孫文端臣綸直。〕</font></font><font size=4px>并送御史俞歸東還。</font><font size=4px color="#009090"><font size=4px>〔穆帝永和三年，歸使涼州，今乃還。〕</font></font><font size=4px>

 　　癸亥，大赦。

 　　冬，十月，燕鎮南將軍慕容塵攻陳留太守袁披于長平；</font><font size=4px color="#009090"><font size=4px>〔長平縣，前漢屬汝南郡，後漢、晉屬陳郡。賢曰：長平故城，在今陳州宛丘縣西北。〕</font></font><font size=4px>汝南太守朱斌乘虛襲許昌，克之。</font><font size=4px color="#009090"><font size=4px>〔考異曰：燕書作「朱黎」。今從晉帝紀。〕</font></font><font size=4px>

 　　代王什翼犍擊高車，大破之，</font><font size=4px color="#009090"><font size=4px>〔高車，即敕勒也，俗乘高輪車，故亦號高車部。李延壽曰：高車，蓋古赤狄之餘種也。初號為「狄歷」，北方以為高車丁零。其遷徙隨水草，衣皮食肉，與柔然同，唯車輪高大，輻數至多。犍，居言翻。〕</font></font><font size=4px>俘獲萬餘口，馬、牛、羊百餘萬頭。

 　　以征虜將軍桓沖為江州刺史。十一月，姚襄故將張駿殺江州督護趙毗，帥其徒北叛；沖討斬之。</font><font size=4px color="#009090"><font size=4px>〔桓溫之破姚襄，獲襄將張駿、楊凝等，徙于尋陽。〕</font></font><font size=4px>

 　　二年（甲子、三六四）

 　　春，正月，丙辰，燕大赦。

 　　二月，燕太傅評、龍驤將軍李洪略地河南。</font><font size=4px color="#009090"><font size=4px>〔驤，思將翻。〕</font></font><font size=4px>

 　　三月，庚戌朔，大閱戶口，令所在土斷，</font><font size=4px color="#009090"><font size=4px>〔令西北士民僑寓東南者，所在以土著為斷也。斷，丁亂翻。〕</font></font><font size=4px>嚴其法制，</font><span class="h"><font size=4px>【章：十二行本「制」作「禁」；乙十一行本同。】</font></font><font size=4px>謂之庚戌制。

 　　帝信力士言，斷穀餌藥以求長生。</font><font size=4px color="#009090"><font size=4px>〔斷，讀曰短。〕</font></font><font size=4px>侍中高崧諫曰：「此非萬乘所宜為；</font><font size=4px color="#009090"><font size=4px>〔乘，繩證翻。〕</font></font><font size=4px>陛下茲事，實日月之食。」</font><font size=4px color="#009090"><font size=4px>〔論語：子貢曰：君子之過也，如日月之食焉。〕</font></font><font size=4px>不聽。辛未，帝以藥發，不能親萬機，褚太后復臨朝攝政。</font><font size=4px color="#009090"><font size=4px>〔穆帝以幼沖嗣位，褚太后臨朝稱制。升平元年，帝加元服，太后歸政。帝即位年長矣，以疾不能親政，太后復臨朝。復，扶又翻。朝，直遙翻。〕</font></font><font size=4px>

 　　夏，四月，甲辰，燕李洪攻許昌、汝南，敗晉兵於懸瓠，</font><font size=4px color="#009090"><font size=4px>〔敗，補邁翻。水經註曰：懸瓠城，汝南郡治也。城之西北，汝水枝別左出，西北流，又屈西東轉，又西南會汝，形如垂瓠，因以名城。瓠，音胡，又音互。〕</font></font><font size=4px>潁川太守李福戰死，汝南太守朱斌奔壽春，陳郡太守朱輔退保彭城。大司馬溫遣西中郎將袁真等禦之，</font><font size=4px color="#009090"><font size=4px>〔去年五月，加桓溫督、錄、假黃鉞，至是書其官名而不姓，堅冰至矣。〕</font></font><font size=4px>溫帥舟師屯合肥。</font><font size=4px color="#009090"><font size=4px>〔帥，讀曰率。〕</font></font><font size=4px>燕人遂拔許昌、汝南、陳郡，徙萬餘戶於幽、冀二州，遣鎮南將軍慕容塵屯許昌。

 　　五月，戊辰，以揚州刺史王述為尚書令。加大司馬溫揚州牧、錄尚書事。壬申，使特中召溫入參朝政；溫辭不至。

 　　王述每受職，不為虛讓，其所辭必於不受。及為尚書令，子坦之白述：「故事當讓。」述曰：「汝謂我不堪邪？」坦之曰：「非也，但克讓自美事耳。」述曰：「既謂堪之，何為復讓！</font><font size=4px color="#009090"><font size=4px>〔復，扶又翻。〕</font></font><font size=4px>人言汝勝我，定不及也。」

 　　六月，秦王堅遣大鴻臚拜張天錫為大將軍、涼州牧、西平公。

 　　秋，七月，丁卯，詔復徵大司馬溫入廟。八月，溫至赭圻，詔尚書車灌止之，溫遂城赭圻居之，</font><font size=4px color="#009090"><font size=4px>〔赭圻在宣城界。南史，沈攸之自虎檻洲進攻赭圻，陶亮等自鵲頭引兵救之。劉昫曰：宣州南陵縣，漢春穀縣地；梁置南陵縣，舊治赭圻城；唐長安四年，移治青陽城。按溫表云：春穀縣之赭圻城，在江東岸，臨當濡須口上二十里距建康宮三百三十里，南有聲里，北有高安戍。車，昌遮翻。圻，渠希翻。〕</font></font><font size=4px>固讓內錄，</font><font size=4px color="#009090"><font size=4px>〔內錄，謂錄尚書事也。〕</font></font><font size=4px>遙領揚州牧。

 　　秦汝南公騰謀反，伏誅。騰，秦主生之弟也。是時，生弟晉公柳等猶有五人，王猛言於堅曰：「不去五公，終必為患。」堅不從。</font><font size=4px color="#009090"><font size=4px>〔為後柳等反張本。去，羌呂翻。〕</font></font><font size=4px>

 　　燕侍中慕輿龍詣龍城，徙宗廟及所留百官皆詣鄴。

 　　燕太宰恪將取洛陽，</font><font size=4px color="#009090"><font size=4px>〔考異曰：帝紀：「慕容暐寇洛陽。」上云「苻堅別帥侵河南。」按明年，恪拔洛陽，堅親將以備潼關，是未敢與燕爭河南也。十六國春秋堅傳亦無此舉；帝紀恐誤。〕</font></font><font size=4px>先遣人招納土民，遠近諸塢皆歸之；乃使司馬悅希軍于盟津，</font><font size=4px color="#009090"><font size=4px>〔盟，讀曰孟。〕</font></font><font size=4px>豫州刺史孫興軍于成皋。

 　　初，沈充之子勁，以其父死於逆亂，</font><font size=4px color="#009090"><font size=4px>〔見九十三卷明帝太寧二年。〕</font></font><font size=4px>志欲立功以雪舊恥；年三十餘，以刑家不得仕。吳興太守王胡之為司州刺史，上疏稱勁才行，</font><font size=4px color="#009090"><font size=4px>〔行，下孟翻。〕</font></font><font size=4px>請解禁錮，參其府事；朝廷許之。會胡之以病，不行。及燕人逼洛陽，冠軍將軍陳祐守之，</font><font size=4px color="#009090"><font size=4px>〔冠，古玩翻。〕</font></font><font size=4px>眾不過二千。勁自表求配祐效力；詔以勁補冠軍長史，令自募壯士，得千餘人以行。勁屢以少擊燕眾，摧破之。</font><font size=4px color="#009090"><font size=4px>〔少，詩沼翻。〕</font></font><font size=4px>而洛陽糧盡援絕，祐自度不能守，</font><font size=4px color="#009090"><font size=4px>〔度，徒洛翻。〕</font></font><font size=4px>乃以救許昌為名，九月，留勁以五百人守洛陽，祐帥眾而東。</font><font size=4px color="#009090"><font size=4px>〔帥，讀曰率。〕</font></font><font size=4px>勁喜曰：「吾志欲致命，</font><font size=4px color="#009090"><font size=4px>〔論語：子張曰：士見危致命。朱子曰：謂委致其命，猶言授命也。〕</font></font><font size=4px>今得之矣。」祐聞許昌已沒，遂奔新城。燕悅希引兵略河南諸城，盡取之。

 　　秦王堅命公國各置三卿，</font><font size=4px color="#009090"><font size=4px>〔晉制：王國置郎中令、中尉、大農為三卿；秦因其制。〕</font></font><font size=4px>并餘官皆聽自采辟，獨為置郎中令。</font><font size=4px color="#009090"><font size=4px>〔為，于偽翻。〕</font></font><font size=4px>富商趙掇等車服僭侈，諸公競引以為卿；</font><font size=4px color="#009090"><font size=4px>〔掇，陟劣翻，又都活翻。〕</font></font><font size=4px>黃門侍郎安定程憲</font><span class="h"><font size=4px>【章：十二行本「憲」下有「言於堅」三字；乙十一行本同；孔本同。】</font></font><font size=4px>請治之。</font><font size=4px color="#009090"><font size=4px>〔治，直之翻。〕</font></font><font size=4px>堅乃下詔稱：「本欲使諸公延選英儒，乃更猥濫如是！宜令有司推檢，辟召非其人者，悉降爵為侯，自今國官皆委之銓衡。</font><font size=4px color="#009090"><font size=4px>〔銓衡，謂吏部尚書也。〕</font></font><font size=4px>自非命士已上，不得乘車馬；去京師百里內，工商皁隸，不得服金銀、錦繡，犯者棄市。」於是平陽、平昌、九江、陳留、安樂五公皆降爵為侯。</font><font size=4px color="#009090"><font size=4px>〔樂，音洛。〕</font></font><font size=4px>

 　　三年（乙丑、三六五）

 　　春，正月，庚申，皇后王氏崩。

 　　劉衛辰復叛代，</font><font size=4px color="#009090"><font size=4px>〔劉衛辰附代，見上升平五年。復，扶又翻。〕</font></font><font size=4px>代王什翼犍東渡河，擊走之。</font><font size=4px color="#009090"><font size=4px>〔犍，居言翻。〕</font></font><font size=4px>

 　　什翼犍性寬厚，郎中令許謙盜絹二匹，什翼犍知而匿之，</font><font size=4px color="#009090"><font size=4px>〔按北史，代國俗無繒帛，而謙盜之，其罪在不赦；而什翼犍能容之，故史以此言其寬厚之一端。〕</font></font><font size=4px>謂左長史燕鳳曰：「吾不忍視謙之面，</font><span class="h"><font size=4px>【章：十二行本「面」下有「卿慎勿泄」四字；乙十一行本同；孔本同；退齋校同。】</font></font><font size=4px>若謙凓而自殺，是吾以財殺土也。」嘗討西部叛者，流矢中目；</font><font size=4px color="#009090"><font size=4px>〔中，竹仲翻。〕</font></font><font size=4px>既而獲射者，群臣欲臠割之，什翼犍曰：「彼各為其主鬬耳，</font><font size=4px color="#009090"><font size=4px>〔為，于偽翻。〕</font></font><font size=4px>何罪！」遂釋之。

 　　大司馬溫移鎮姑孰。</font><font size=4px color="#009090"><font size=4px>〔溫又自赭圻而東鎮姑孰。〕</font></font><font size=4px>乙未，以其弟右將軍豁監荊州、揚州之義城、雍州之京兆諸軍事，領荊州刺史；</font><font size=4px color="#009090"><font size=4px>〔義城郡置於襄陽，襄陽郡屬荊州，而義城郡領揚州淮南之平阿、下蔡，蓋桓宣先從祖約退屯淮南，後鎮襄陽，陶侃以其淮南部曲置義成郡於穀城，蓋有揚州之民而又置揚州僑縣於穀城；穀城，荊州統內之地也，故曰荊州、揚州之義成；曰義成者，言以義成軍，因而名郡。後人又於「成」字旁添「土」，失其初立郡之旨矣。京兆郡屬雍州，時亦僑立於襄陽。雍，於用翻。〕</font></font><font size=4px>加江州刺史桓沖監江州及荊、豫八郡諸軍事；</font><font size=4px color="#009090"><font size=4px>〔初，沖刺江州，領西陽、譙二郡太守；今加監荊州之江夏隨郡、豫州之汝南、西陽、新蔡、潁川，凡六郡，通所鎮尋陽為八郡。監，工銜翻。考異曰：帝紀云：「沖領南蠻校尉。」按江左唯荊州領南蠻。沖傳亦無，蓋紀因桓豁重出。今不取。〕</font></font><font size=4px>並假節。

 　　司徒昱聞陳祐棄洛陽，會大司馬溫于洌洲，</font><font size=4px color="#009090"><font size=4px>〔今姑孰江中有洌山，即其地。〕</font></font><font size=4px>共議征討。丙申，帝崩于西堂，</font><font size=4px color="#009090"><font size=4px>〔年二十五。西堂，太極殿西堂也。建康太極殿有東西堂，東堂以見群臣，西堂為即安之地。〕</font></font><font size=4px>事遂寢。

 　　帝為嗣；丁酉，皇太后詔以琅邪王奕承大統。</font><font size=4px color="#009090"><font size=4px>〔奕，當作奕。〕</font></font><font size=4px>百官奉迎于琅邪第，是日，即皇帝位，大赦。

 　　秦大赦，改元建元。

 　　燕太宰恪、吳王垂共攻洛陽。恪謂諸將曰：「卿等常患吾不攻，今洛陽城高而兵弱，易克也，</font><font size=4px color="#009090"><font size=4px>〔易，以豉翻。〕</font></font><font size=4px>勿更畏懦而怠惰！」遂攻之。三月，克之，執揚武將軍沈勁。勁神氣自若，恪將宥之。中軍將軍慕輿虔曰：「勁雖奇士，觀其志度，終不為人用，今赦之，必為後患。」遂殺之。

 　　恪略地至崤，</font><font size=4px color="#009090"><font size=4px>〔崤，崤谷也；澠，澠池也。澠，彌兗翻。〕</font></font><font size=4px>關中大震，秦王堅自將屯陝城以備之。</font><font size=4px color="#009090"><font size=4px>〔將，即亮翻。陝，式冉翻。〕</font></font><font size=4px>

 　　燕人以左中郎將慕容糂為洛州刺史，鎮金墉；</font><font size=4px color="#009090"><font size=4px>〔糂，張六翻。〕</font></font><font size=4px>吳王垂為都督荊、揚、洛、徐、兗、豫、雍、益、涼、秦十州諸軍事、征南大將軍、荊州牧，配兵一萬，鎮魯陽。</font><font size=4px color="#009090"><font size=4px>〔雍，於用翻。〕</font></font><font size=4px>

 　　太宰恪還鄴，謂僚屬曰：「吾前平廣固，不能濟辟閭蔚；</font><font size=4px color="#009090"><font size=4px>〔見上卷穆帝永和十二年。〕</font></font><font size=4px>今定洛陽，使沈勁為戮；雖皆非本情，然身為元帥，實有愧於四海。」</font><font size=4px color="#009090"><font size=4px>〔帥，讀曰率。〕</font></font><font size=4px>朝廷嘉勁之忠。贈東陽太守。

 　　臣光曰：沈勁可謂能子矣！恥父之惡，致死以滌之，變凶逆之族為忠義之門。易曰：「幹父之蠱，用譽。」</font><font size=4px color="#009090"><font size=4px>〔易蠱卦六五爻辭，象曰：幹父用譽，承以德也。〕</font></font><font size=4px>蔡仲之命曰：「爾尚蓋前人之愆，惟忠惟孝。」</font><font size=4px color="#009090"><font size=4px>〔見尚書。〕</font></font><font size=4px>其是之謂乎！

 　　太宰恪為將，不事威嚴，專用恩信；撫士卒務綜大要，不為苛令，使人人得便安。平時營中寬縱，似若可犯；然警備嚴密，敵至莫能近者，</font><font size=4px color="#009090"><font size=4px>〔近，其靳翻。〕</font></font><font size=4px>故未嘗負敗。

 　　壬申，葬哀帝及靜皇后于安平陵。</font><font size=4px color="#009090"><font size=4px>〔王皇后，諡曰靜。晉書作「靖」。〕</font></font><font size=4px>

 　　夏，四月，壬午，燕太尉武平匡公封奕卒。</font><font size=4px color="#009090"><font size=4px>〔諡法：貞心大度曰匡。〕</font></font><font size=4px>以司空陽騖為太尉，侍中、光祿大夫皇甫真為司空，領中書監。騖歷事四朝，</font><font size=4px color="#009090"><font size=4px>〔廆、皝、儁、暐四朝。朝，直遙翻。〕</font></font><font size=4px>年耆望重，自太宰恪以下皆拜之。而騖謙恭謹厚，過於少時；戒束子孫，雖朱紫羅列，無敢違犯其法度者。</font><font size=4px color="#009090"><font size=4px>〔封奕事燕，亦歷事四朝，其宣勞過於陽騖，子孫貴顯亦過於陽氏。豈奕之謙德有愧於騖邪？或者史家因陽氏家傳書之，而封氏闕然無述也。少，詩照翻。〕</font></font><font size=4px>

 　　六月，戊子，益州刺史建城襄公周撫卒。</font><font size=4px color="#009090"><font size=4px>〔諡法：因事有功曰襄。〕</font></font><font size=4px>撫在益州三十餘年，</font><font size=4px color="#009090"><font size=4px>〔穆帝永和三年，桓溫平蜀，留撫鎮之，至是纔十九年。蓋晉未得蜀之前，置益州刺史於巴東，撫先已為刺史；溫既克蜀，撫仍為益州刺史，鎮彭模。曰在益州三十餘年者，史通其鎮巴東、鎮彭模之年數之也。〕</font></font><font size=4px>甚有威惠。詔以其子犍為太守楚代之。</font><font size=4px color="#009090"><font size=4px>〔犍，居言翻。〕</font></font><font size=4px>

 　　秋，七月，己酉，徙會稽王昱復為琅邪王。</font><font size=4px color="#009090"><font size=4px>〔元帝以昱為琅邪王，奉恭王祀。成帝咸和元年，王生母鄭夫人薨，王號慕請服，重徙封會稽王。是後，康帝、哀帝及今帝，皆自琅邪入繼大統。會，工外翻。〕</font></font><font size=4px>

 　　壬子，立妃庾氏為皇后。后，冰之女也。

 　　甲申，立琅邪王昱子昌明為會稽王；昱固讓，猶自稱會稽王。</font><font size=4px color="#009090"><font size=4px>〔會，工外翻。〕</font></font><font size=4px>

 　　匈奴右賢王曹轂、左賢王劉衛辰皆叛秦。轂帥眾二萬寇杏城，秦王堅自將討之，</font><font size=4px color="#009090"><font size=4px>〔轂，古祿翻。帥，讀曰率。將，即亮翻。〕</font></font><font size=4px>使衛大將軍李威、左僕射王猛輔太子宏留守長安。八月，堅擊轂，破之，斬轂弟活，轂請降，</font><font size=4px color="#009090"><font size=4px>〔降，戶江翻。〕</font></font><font size=4px>徙其豪傑六千餘戶于長安。建節將軍鄧羌討衛辰，擒之於木根山。</font><font size=4px color="#009090"><font size=4px>〔木根山在朔方。〕</font></font><font size=4px>

 　　九月，堅如朔方，巡撫諸胡。冬，十月，征北將軍、淮南公幼帥杏城之眾乘虛襲長安，李威擊斬之。</font><font size=4px color="#009090"><font size=4px>〔幼，亦秦主生之弟也。〕</font></font><font size=4px>

 　　鮮卑禿髮椎斤卒，年一百一十，子思復鞬代統其眾。</font><font size=4px color="#009090"><font size=4px>〔鞬，居言翻。〕</font></font><font size=4px>椎斤，樹機能從弟務丸之孫也。</font><font size=4px color="#009090"><font size=4px>〔樹機能亂涼州，見晉武帝紀。從，才用翻。〕</font></font><font size=4px>

 　　梁州刺史司馬勳，為政酷暴，治中、別駕及州之豪右，言語忤意，即於坐梟斬之，</font><font size=4px color="#009090"><font size=4px>〔忤，五故翻。坐，徂臥翻。梟，堅堯翻。〕</font></font><font size=4px>或親射殺之。</font><font size=4px color="#009090"><font size=4px>〔射，而亦翻。〕</font></font><font size=4px>常有據蜀之志，憚周撫，不敢發。及撫卒，勳遂舉兵反；別駕雍端、西戎司馬隗粹切諫，</font><font size=4px color="#009090"><font size=4px>〔西戎司馬，西戎校尉之屬官也。雍，於用翻。隗，五罪翻。〕</font></font><font size=4px>勳皆殺之，自號梁、益二牧、成都王。十一月，勳引兵入劍閣，攻涪，西夷校尉毋丘暐棄城走。</font><font size=4px color="#009090"><font size=4px>〔晉初置西夷校尉，治汶山，今蓋治涪城。涪，音浮。〕</font></font><font size=4px>乙卯，圍益州刺史周楚于成都。大司馬溫表鷹揚將軍江夏相義陽朱序為征討都護以救之。</font><font size=4px color="#009090"><font size=4px>〔夏，戶雅翻。相，息亮翻。〕</font></font><font size=4px>

 　　秦王堅還長安，以李威守太尉，加侍中。以曹轂為鴈門公，劉衛辰為夏陽公，</font><font size=4px color="#009090"><font size=4px>〔夏，戶雅翻。〕</font></font><font size=4px>各使統其部落。

 　　十二月，戊戌，以尚書王彪之為僕射。

 　　海西公上</font><font size=4px color="#009090"><font size=4px>〔諱奕，字延齡，哀帝之母弟也；咸康八年，封為東海王；穆帝升平五年，改封琅邪王；即位後，桓溫廢為海西公。〕</font></font><font size=4px>

 　　太和元年（丙寅、三六六）

 　　春，三月，荊州刺史桓豁使督護桓羆攻南鄭，討司馬勳。

 　　燕太宰、大司馬恪，太傅、司徒評，稽首歸政，上章綬，請歸第；</font><font size=4px color="#009090"><font size=4px>〔稽，音啟。上，時掌翻。〕</font></font><font size=4px>燕主暐不許。

 　　夏，五月，戊寅，皇后庾氏崩。

 　　朱序、周楚擊司馬勳，破之，擒勳及其黨，送大司馬溫；溫皆斬之，傳首建康。

 　　代王什翼犍遣左長史燕鳳入貢于秦。</font><font size=4px color="#009090"><font size=4px>〔犍，居言翻。燕，於賢翻。〕</font></font><font size=4px>

 　　秋，七月，癸酉，葬孝皇后于敬平陵。</font><font size=4px color="#009090"><font size=4px>〔庾后，諡曰孝。〕</font></font><font size=4px>

 　　秦輔國將軍王猛、前將軍楊安、揚武將軍姚萇等帥眾二萬寇荊州，攻南鄉郡；</font><font size=4px color="#009090"><font size=4px>〔萇，仲良翻。帥，讀曰率。〕</font></font><font size=4px>荊州刺史桓豁救之，八月，軍于新野。秦兵掠安陽民萬餘戶而還。</font><font size=4px color="#009090"><font size=4px>〔安陽縣，漢屬漢中郡。魏置魏興郡，安陽屬焉；晉省。秦攻南鄉而退，安能深入山阻，掠安陽之民乎！載記作「漢陽」，謂漢水之北也。當從載記為是。〕</font></font><font size=4px>

 　　九月，甲午，曲赦梁、益二州。</font><font size=4px color="#009090"><font size=4px>〔司馬勳初平，赦其支黨及脅從者。〕</font></font><font size=4px>

 　　冬，十月，加司徒昱丞相、錄尚書事，入朝不趨，讚拜不名，劍履上殿。</font><font size=4px color="#009090"><font size=4px>〔朝，直遙翻。上，時掌翻。〕</font></font><font size=4px>

 　　張天錫遣使至秦境上，告絕於秦。</font><font size=4px color="#009090"><font size=4px>〔涼與秦通，見上卷穆帝永和十二年。使，疏吏翻。〕</font></font><font size=4px>

 　　燕撫軍將軍下邳王厲寇兗州，拔魯、高平數郡，置守宰而還。

 　　初，隴西李儼以郡降秦，既而復通於張天錫。</font><font size=4px color="#009090"><font size=4px>〔李儼據隴西，事始上卷永和十一年。降，戶江翻。復，扶又翻。〕</font></font><font size=4px>十二月，羌斂岐以略陽四千家叛秦，稱臣於儼；</font><font size=4px color="#009090"><font size=4px>〔載記作「斂岐」。張天錫傳作「廉岐」。斂，羌姓也。〕</font></font><font size=4px>儼於是拜置牧守，與秦、涼絕。

 　　南陽督護趙億據宛城降燕，太守桓澹走保新野；燕人遣南中郎將趙盤自魯陽戍宛。</font><font size=4px color="#009090"><font size=4px>〔宛，於元翻。〕</font></font><font size=4px>

 　　徐、兗二州刺史庾希，以后族故，兄弟貴顯，大司馬溫忌之。

 　　二年（丁卯、三六七〕）

 　　春，正月，庾希坐不能救魯、高平，免官。</font><font size=4px color="#009090"><font size=4px>〔考異曰：帝紀，是月，希有罪，走入海。按本傳，海西廢後，希始逃于海陵，此時才坐免官耳。〕</font></font><font size=4px>

 　　二月，燕撫軍將軍下邳王厲、鎮北將軍宜都王桓襲敕勒。

 　　 秦輔國將軍王猛、隴西太守姜衡、南安太守南安邵羌、揚武將軍姚萇等帥眾萬七千討斂岐。三月，張天錫遣前將軍楊遹向金城，征東將軍常據向左南，</font><font size=4px color="#009090"><font size=4px>〔張軌置左南 縣，屬晉興郡。闞駰十三州志曰：石城西一百四十里，有左南城，河水逕其南，曰左南津。遹，音聿。〕</font></font><font size=4px>游擊將軍張統向白土，</font><font size=4px color="#009090"><font size=4px>〔晉志，白土縣屬金城郡。十三州 志：左南津西六十里有白土城，城在大河之北，為緣河濟渡之地。〕</font></font><font size=4px>天錫自將三萬人屯倉松，</font><font size=4px color="#009090"><font size=4px>〔倉松縣，自漢以來屬武威郡，後涼呂光改曰昌松縣。將，即亮翻。〕</font></font><font size=4px>以討李儼。斂岐部落先屬姚弋仲，聞姚萇至，皆降；王猛遂克略陽，斂岐奔白馬。</font><font size=4px color="#009090"><font size=4px>〔白馬，即武都白馬氐之地。〕</font></font><font size=4px>秦王堅以萇為隴東太守。

 　　夏，四月，燕慕容塵寇竟陵，太守羅崇擊破之。

 　　張天錫攻李儼大夏、武始二郡，下之。</font><font size=4px color="#009090"><font size=4px>〔宋白曰：張駿十八年，分武始、興晉、廣武置大夏郡；唐為大夏縣，屬河州。張駿以狄道縣置武始郡，今熙州即其地。夏，戶雅翻。〕</font></font><font size=4px>常據敗儼兵于葵谷，</font><font size=4px color="#009090"><font size=4px>〔敗，補邁翻。〕</font></font><font size=4px>天錫進屯左南。儼懼，退守枹罕，</font><font size=4px color="#009090"><font size=4px>〔枹，音膚。〕</font></font><font size=4px>遣其兄子純謝罪於秦，且請救。秦王堅使前將軍楊安、建威將軍王撫帥騎二萬，會王猛以救儼。

 　　猛遣邵羌追斂岐，王撫守侯和，姜衡守白石，</font><font size=4px color="#009090"><font size=4px>〔白石縣，前漢屬金城郡，後漢屬隴西郡。賢曰：白石山在今蘭州。宋白曰：河州鳳林縣，本漢白石縣地，張駿八年，改為永固縣。〕</font></font><font size=4px>猛與楊安救枹罕。天錫遣楊遹逆戰于枹罕東，猛大破之，俘斬萬七千級，與天錫相持於城下。</font><font size=4px color="#009090"><font size=4px>〔枹罕城下也。〕</font></font><font size=4px>邵羌禽斂岐於白馬，送之。猛遺天錫書曰：</font><font size=4px color="#009090"><font size=4px>〔遺，于季翻。〕</font></font><font size=4px>「吾受詔救儼，不令與涼州戰，今當深壁高壘，以聽後詔。曠日持久，恐二家俱弊，非良算。</font><font size=4px color="#009090"><font size=4px>〔二家，謂秦、涼也。〕</font></font><font size=4px>若將軍退舍，吾執儼而東，將軍徙民西旋，不亦可乎！」天錫謂諸將曰：「猛書如此；吾本來伐叛，不來與秦戰。」遂引兵歸。

 　　李儼猶未納秦師，王猛白服乘輿，從者數十人，</font><font size=4px color="#009090"><font size=4px>〔從，才用翻。〕</font></font><font size=4px>請與儼相見。儼開門延之，未及為備，將士繼入，遂執儼。以立忠將軍彭越為平西將軍、涼州刺史，鎮枹罕。</font><font size=4px color="#009090"><font size=4px>〔立忠將軍，苻秦所創置。〕</font></font><font size=4px>

 　　張天錫之西歸也，李儼將賀肫說儼曰：「以明公神武，將士驍悍，柰何束手於人！王猛孤軍遠來，士卒疲弊，且以我請救，必不設備，若乘其怠而擊之，可以得志。」儼曰：「求救於人以免難，難既免而擊之，天下其謂我何！不若固守以老之，彼將自退。」猛責儼以不即出迎，儼以賀肫之謀告；猛斬肫，</font><font size=4px color="#009090"><font size=4px>〔肫，株倫翻，又音豚。說，輸芮翻。難，乃旦翻。〕</font></font><font size=4px>以儼歸。至長安，堅以儼為光祿勳，賜爵歸安侯。

 　　燕太原桓王恪言於燕主暐曰：</font><font size=4px color="#009090"><font size=4px>〔諡法：辟土服遠曰桓。〕</font></font><font size=4px>「吳王垂，將相之才十倍於臣，先帝以長幼之次，</font><font size=4px color="#009090"><font size=4px>〔長，知兩翻。〕</font></font><font size=4px>故臣得先之。</font><font size=4px color="#009090"><font size=4px>〔得先，悉薦翻。〕</font></font><font size=4px>臣屍之後，願陛下舉國以聽吳王。」五月，壬辰，各疾篤，暐親視之，問以後事。恪曰：「臣聞報恩莫大於薦賢，賢者雖在板築，猶可為相，</font><font size=4px color="#009090"><font size=4px>〔謂殷王高宗起傅說於板築之間，命以為相。〕</font></font><font size=4px>況至親乎！吳王文武兼資，管、蕭之亞，</font><font size=4px color="#009090"><font size=4px>〔謂才亞於管仲、蕭何也。〕</font></font><font size=4px>陛下若任以大政，國家可安；不然，秦、晉必有窺窬之計。」言終而卒。</font><font size=4px color="#009090"><font size=4px>〔窬，音俞。卒，子恤翻。〕</font></font><font size=4px>

 　　秦王堅聞恪卒，陰有圖燕之計，欲覘其可否，</font><font size=4px color="#009090"><font size=4px>〔覘，丑廉翻，又丑豔翻。〕</font></font><font size=4px>命匈奴曹轂發使如燕朝貢，</font><font size=4px color="#009090"><font size=4px>〔曹轂，匈奴右賢王也，前年降於秦。朝，直遙翻。〕</font></font><font size=4px>以西戎主簿</font><span class="h"><font size=4px>【章：十二行本「簿」下有「馮翊」二字；乙十一行本同；退齋校同。】</font></font><font size=4px>郭辯為之副。</font><font size=4px color="#009090"><font size=4px>〔晉武帝置西戎校尉於長安，秦蓋因之；主簿，其屬也。考異曰：燕建熙八年，皇甫真為太尉。燕書及載記、真傳，郭辯至燕，皆在真為太尉下。晉春秋在建熙十年八月。恐皆非是，故附曹轂降秦下。〕</font></font><font size=4px>燕司空皇甫真兄腆及從子奮、覆皆仕秦，腆為散騎常侍。</font><font size=4px color="#009090"><font size=4px>〔皇甫真，本安定人，仕於燕。從，才用翻。散，悉亶翻。騎，奇寄翻。〕</font></font><font size=4px>辯至燕，歷造公卿，</font><font size=4px color="#009090"><font size=4px>〔造，七到翻。〕</font></font><font size=4px>謂真曰：「僕本秦人，家為秦所誅，故寄命曹王，貴兄常侍及奮、覆兄弟並相知有素。」真怒曰：「臣無境外之交，此言何以及我！君似奸人，得無因緣假託乎！」白暐，請窮治之；</font><font size=4px color="#009090"><font size=4px>〔治，直之翻。〕</font></font><font size=4px>太傅評不許。辯還，為堅言：「燕朝政無綱紀，實可圖也。</font><font size=4px color="#009090"><font size=4px>〔為，于偽翻。朝，直遙翻。〕</font></font><font size=4px>鑒機識變，唯皇甫真耳。」堅曰：「以六州之眾，</font><font size=4px color="#009090"><font size=4px>〔六州：幽、并、冀、司、兗、豫也。〕</font></font><font size=4px>豈得不使有智士一人哉！」

 　　曹轂尋卒，秦分其部落為二，使其二子分統之，號東、西曹。</font><font size=4px color="#009090"><font size=4px>〔堅分轂部落，貳城以西二萬餘落，使轂長子璽統之；貳城以東二萬餘落，使轂小子寅統之。〕</font></font><font size=4px>

 　　荊州刺史桓豁、竟陵太守羅崇攻宛，拔之；趙億走，趙盤退歸魯陽。豁追擊盤於雉城，擒之，</font><font size=4px color="#009090"><font size=4px>〔雉縣，自漢以來屬南陽郡，其地當在唐鄧州向城縣界。新唐志曰：向城縣北八十里有魯陽關。〕</font></font><font size=4px>留兵戍宛而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　秋，七月，燕下邳王厲等破敕勒，獲馬牛數萬頭。

 　　初，厲兵過代地，犯其穄田；</font><font size=4px color="#009090"><font size=4px>〔穄，子例翻，</font><img src="pic/11.jpg" alt="" width="26" height="25"><font size=4px>也。今南人呼黍為穄。北方地寒，五穀不生，惟黍生之，故有穄出。項安世曰：黍有二種：正黍似粟而大，以五月熟，今荊人專謂之黍，又謂之黍穄是也。又一種尤高大，稈之狀至如蘆，實之狀至如薏苡，荊人謂之討黍，又謂之蘆穄，然以秋熟，非正黍也。〕</font></font><font size=4px>代王什翼犍怒。</font><font size=4px color="#009090"><font size=4px>〔犍，居言翻。〕</font></font><font size=4px>燕平北將軍武強公難以幽州兵戍雲中。八月，什翼犍攻雲中，難棄城走，</font><font size=4px color="#009090"><font size=4px>〔難，與泥同。〕</font></font><font size=4px>振威將軍慕輿賀辛戰沒。

 　　九月，以會稽內史郗愔為都督徐、兗、青、幽、揚州之晉陵諸軍事、徐、兗二州刺史，鎮京口。</font><font size=4px color="#009090"><font size=4px>〔郗，丑之類。愔，揖淫翻。沈約曰：晉永嘉大亂，幽、冀、青、并、兗州及徐州之淮北流民相率過淮，亦有過江在晉陵界者。成帝咸和四年，郗鑒又徙流民之在淮南者於晉陵諸縣。其徙過江南人留江北者，並立僑郡縣以司牧之。徐、兗二州，或治江北，江北又僑立幽、冀、青、并四州。〕</font></font><font size=4px>

 　　秦淮南公幼之反也，征東大將軍、并州牧、晉公柳，征西大將軍、秦州刺史趙公雙，皆與之通謀；秦王堅以雙母弟至親，柳，健之愛子，隱而不問。柳、雙復與鎮東將軍、洛州刺史魏公廋，安西將軍、雍州刺史燕公武謀作亂，</font><font size=4px color="#009090"><font size=4px>〔復，扶又翻。秦并州刺史治蒲阪，秦州刺史治上邽，洛州刺史治陝，雍州刺史治安定。廋、武，皆健子也。廋，疏鳩翻。〕</font></font><font size=4px>鎮東主簿南安姚眺</font><font size=4px color="#009090"><font size=4px>〔眺，他弔翻。〕</font></font><font size=4px>諫曰：「明公以周、邵之親，受方面之任，國家有難，當竭力除之，況自為難乎！」</font><font size=4px color="#009090"><font size=4px>〔難，乃旦翻。〕</font></font><font size=4px>廋不聽。堅聞之，徵柳等詣長安。冬，十月，柳據蒲阪，雙據上邽，廋據陝城，武據安定，皆舉兵反。</font><font size=4px color="#009090"><font size=4px>〔果如王猛之言。〕</font></font><font size=4px>堅遣使諭之曰：「吾待卿等，恩亦至矣，何苦而反！今止不徵，卿宜罷兵，各定其位，一切如故。」各齧梨以為信。皆不從。</font><font size=4px color="#009090"><font size=4px>〔梨肉脆而齧之易入，以喻親戚離叛，則國力脆弱，將為敵人所乘，故齧梨付使者，賜柳等以為信也。使，疏吏翻。齧，魚結翻。〕</font></font><font size=4px>

 　　代王什翼犍擊劉衛辰，河冰未合，什翼犍命以葦焴約流澌。俄而冰合，</font><font size=4px color="#009090"><font size=4px>〔自代擊朔方，西渡大河，其津曰君子津。焴，居登翻。〕</font></font><font size=4px>然猶未堅，乃散葦於其上，冰草相結，有如浮梁，代兵乘之以渡。衛辰不意兵猝至，與宗族西走，什翼犍收其部落什六七而還。衛辰奔秦，秦王堅送衛辰還朔方，遣兵戍之。

 　　十二月，甲子，燕太尉建寧敬公陽騖卒。</font><font size=4px color="#009090"><font size=4px>〔諡法：合善典法曰敬；夙夜警戒曰敬。〕</font></font><font size=4px>以司空皇甫真為侍中、太尉，光祿大夫李洪為司空。

 　　三年（戊辰、三六八）

 　　春，正月，秦王堅遣後將軍楊成世、左將軍毛嵩分討上邽、安定，輔國將軍王猛、建節將軍鄧羌攻蒲阪，前將軍楊安、廣武將軍張蚝攻陝城。堅命蒲、陝之軍皆距城三十里，堅壁勿戰，矣秦、雍已平，然後并力取之。</font><font size=4px color="#009090"><font size=4px>〔陝，式冉翻。雍，於用翻。〕</font></font><font size=4px>

 　　初，燕太宰恪有疾，以燕主暐幼弱，政不在己，太傅評多猜忌，恐大司馬之任不當其人，謂暐兄樂安王臧曰：「今南有遺晉，西有強秦，二國常蓄進取之志，顧我未有隙耳。夫國之興衰，繫於輔相。大司馬總統六軍，不可任非其人，我死之後，以親疏言之，當在汝及沖。汝曹雖才識明敏，然年少，未堪多難。</font><font size=4px color="#009090"><font size=4px>〔少，詩照翻。難，乃旦翻。〕</font></font><font size=4px>吳王天資英傑，智略超世，汝曹若能推大司馬以授之，必能混壹四海，況外寇，不足憚也；慎無冒利而忘害，不以國家為意也。」</font><font size=4px color="#009090"><font size=4px>〔冒利而忘害者，謂利在於得兵權，而冒當大司馬之任，而忘亡國敗家之害也。〕</font></font><font size=4px>又以語太傅評。</font><font size=4px color="#009090"><font size=4px>〔語，牛倨翻。〕</font></font><font size=4px>及恪卒，評不用其言。二月，以車騎將軍中山王沖為大司馬。沖，暐之弟也。以荊州刺史吳王垂為侍中、車騎大將軍、儀同三司。</font><font size=4px color="#009090"><font size=4px>〔為評、垂有隙張本。騎，奇寄翻。〕</font></font><font size=4px>

 　　秦魏公廋以陝城降燕，請兵應接；秦人大懼，盛兵守華陰。</font><font size=4px color="#009090"><font size=4px>〔華陰縣在陝城之西，有潼關之險。降，戶江翻。華，戶化翻。〕</font></font><font size=4px>

 　　燕魏尹范陽王德</font><font size=4px color="#009090"><font size=4px>〔燕都鄴，以魏郡太守為魏尹。〕</font></font><font size=4px>上疏，以為：「先帝應天受命，志平六合；陛下纂統，當繼而成之。今苻氏骨肉乖離，國分為五，</font><font size=4px color="#009090"><font size=4px>〔蒲阪、陝城、上邽、安定與長安為五。〕</font></font><font size=4px>投誠請援，前後相尋，是天以秦賜燕也。天與不取，反受其殃，吳、越之事，足以觀矣。</font><font size=4px color="#009090"><font size=4px>〔國語：越范蠡曰：昔天以越賜吳，吳不敢取；今天以吳賜越，越甚敢逆天乎！〕</font></font><font size=4px>宜命皇甫真引并、冀之眾徑趨蒲阪，</font><font size=4px color="#009090"><font size=4px>〔趨，七喻翻。〕</font></font><font size=4px>吳王垂引許、洛之兵馳解廋圍，太傅總京師虎旅為二軍後繼，傳檄三輔，示以禍福，明立購賞，彼必望風響應，渾壹之期，於此乎在矣！」時燕人多請救陝，因圖關中者，太傅評曰：「秦，大國也，今雖有難，未易可圖。</font><font size=4px color="#009090"><font size=4px>〔難，乃旦翻。易，以豉翻。〕</font></font><font size=4px>朝廷雖明，未如先帝；</font><font size=4px color="#009090"><font size=4px>〔燕人其主為朝廷。〕</font></font><font size=4px>吾等智略，又非太宰之比。但能閉關保境足矣，平秦非吾事也。」

 　　魏公廋遺吳王垂及皇甫真牋曰：</font><font size=4px color="#009090"><font size=4px>〔遺，于季翻。〕</font></font><font size=4px>「苻堅、王猛，皆人傑也，謀為燕患久矣；今不乘機取之，恐異日燕之君臣將有甬東之悔矣！」</font><font size=4px color="#009090"><font size=4px>〔左傳：吳入越，越子保于會稽，使行成於吳，吳子許之。伍子胥諫，不聽。其後越入吳，請使吳王居甬東。吳王曰：「孤老矣，不能事君王也。吾悔不用子胥之言，自令陷此！」乃縊。賈逵曰：甬東，越鄙，甬江東也。索隱曰：今鄮縣即其處。甬，余隴翻。〕</font></font><font size=4px>垂謂真曰：「方今為人患者必在於秦，主上富於春秋，觀太傅識度，豈能敵苻堅、王猛乎？」真曰：「然，吾雖知之，如言不用何！」

 　　三月，丁巳朔，日有食之。

 　　癸亥，大赦。

 　　秦楊成世為趙公雙將苟興所敗，毛嵩亦為燕公武所敗，奔還。秦王堅復遣武衛將軍王鑒、寧朔將軍呂光、將軍馮翊郭將、翟専等帥眾三萬討之。</font><font size=4px color="#009090"><font size=4px>〔敗，補邁翻。復，扶又翻。専，奴沃翻。〕</font></font><font size=4px>夏，四月，雙、武乘勝至于榆眉，以苟興為前鋒。王鑒欲速戰，呂光曰：「興新得志，氣勢方銳，宜持重以待之。彼糧盡必退，退而擊之，蔑不濟矣！」二旬而興退。光曰：「興可擊矣。」遂追之；興敗，因擊雙、武，大破之，斬獲萬五千級，武棄安定，與雙皆奔上邽；鑒等進攻之。〕

 　　晉公柳數出挑戰，</font><font size=4px color="#009090"><font size=4px>〔數，所角翻。挑，徒了翻。〕</font></font><font size=4px>王猛不應。柳以猛為畏之，五月，留其世子良守蒲阪，帥眾二萬西趨長安。去蒲阪百餘里，鄧羌帥精騎七千夜襲，敗之。</font><font size=4px color="#009090"><font size=4px>〔帥，讀曰率。趨，七喻翻。敗，補邁翻。〕</font></font><font size=4px>柳引軍還，猛邀擊之，盡俘其眾。柳與數百騎入城，猛、羌進攻之。

 　　秋，七月，王鑒等拔上邽，斬雙、武，宥其妻子。以左衛將軍苻雅為秦州刺史。八月，以長樂公丕為雍州刺史。</font><font size=4px color="#009090"><font size=4px>〔樂，音洛。雍，於用翻。〕</font></font><font size=4px>

 　　九月，王猛等拔蒲阪，斬晉公柳及其妻子。猛屯蒲阪，遣鄧羌與王鑒等會攻陝城。

 　　燕王公，貴戚多占民為蔭戶，</font><font size=4px color="#009090"><font size=4px>〔占，之贍翻。晉制：官自第一至第九，各以貴賤占田有差，而又各以品之高卑蔭其親屬，多者及九族，少者二世；宗室、國賓、先賢之後，及士人子孫亦如之；而又得蔭人以為衣食客及佃客。〕</font></font><font size=4px>國之戶口，少於私家，</font><font size=4px color="#009090"><font size=4px>〔少，所沼翻。〕</font></font><font size=4px>倉庫空竭，用度不足。尚書左僕射廣信公悅綰曰：「今三方鼎峙，</font><font size=4px color="#009090"><font size=4px>〔三方，謂燕、晉、秦也。〕</font></font><font size=4px>各有吞併之心。而國家政法不立，豪貴恣橫，</font><font size=4px color="#009090"><font size=4px>〔橫，戶孟翻。〕</font></font><font size=4px>至使民戶彈盡，委輸無入，</font><font size=4px color="#009090"><font size=4px>〔委，於偽翻。輸，書遇翻。〕</font></font><font size=4px>吏斷常俸，戰士絕廩，官貸粟帛以自贍給；既不可聞於鄰敵，且非所以為治，</font><font size=4px color="#009090"><font size=4px>〔治，直吏翻。〕</font></font><font size=4px>宜一切罷斷諸蔭戶，盡還郡縣。」</font><font size=4px color="#009090"><font size=4px>〔罷斷，丁管翻。〕</font></font><font size=4px>燕主暐從之，使綰專治其事，糾擿姦伏，</font><font size=4px color="#009090"><font size=4px>〔擿，他歷翻。〕</font></font><font size=4px>無敢蔽匿，出戶二十餘萬，舉朝怨怒。</font><font size=4px color="#009090"><font size=4px>〔朝，直遙翻。〕</font></font><font size=4px>綰先有疾，自力釐校戶籍，疾遂亟。冬，十一月，卒。

 　　十二月，秦王猛等拔陝城，獲魏公廋，送長安。秦王堅問其所以反，對曰：「臣本無反心，但以弟兄屢謀逆亂，臣懼并死，故謀反耳。」堅泣曰：「汝素長者，固知非汝心也；且高祖不可以無後。」</font><font size=4px color="#009090"><font size=4px>〔苻健廟號高祖。〕</font></font><font size=4px>乃賜廋死，原其七子，以長子襲魏公，餘子皆封縣公，以嗣越厲王及諸弟之無後者。</font><font size=4px color="#009090"><font size=4px>〔苻生廢為越王，諡曰厲。〕</font></font><font size=4px>苟太后曰：「廋與雙俱反，雙獨不得置後，何也？」堅曰：「天下者，高祖之天下，高祖之子不可以無後。至於仲群，不顧太后，謀危宗廟，</font><font size=4px color="#009090"><font size=4px>〔苻雙，字仲群。〕</font></font><font size=4px>天下之法，不可私也！」以范陽公抑為征東大將軍、并州刺史，鎮蒲阪；鄧羌為建武將軍、洛州刺史，鎮陝城。擢姚眺為汲郡太守。

 　　加大司马温殊礼，位在诸侯王上。

 　　是歲，以仇池公楊世為秦州刺史，世弟統為武都太守。世亦稱臣於秦，秦以世為南秦州刺史。 
</font><!--/HTMLBUILERPART0--><font size=4px>