<font size=4px>　　汉纪二十九　起屠维大荒落，尽阏逢阉茂，凡六年。

 　　王莽中

 　　始建國元年（己巳、九）

 　　春，正月，朔，</font><font size=4px color="#009090"><font size=4px>〔去年十二月莽改元，以十二月為歲首。通鑑不書，不與其改正朔也。〕</font></font><font size=4px>莽帥公侯卿士奉皇太后璽韍，</font><font size=4px color="#009090"><font size=4px>〔帥，讀曰率。璽，斯氏翻。師古曰：韍，謂璽之組；音弗。〕</font></font><font size=4px>上太皇太后，順符命，去漢號焉。</font><font size=4px color="#009090"><font size=4px>〔上，時掌翻。去，羌呂翻。〕</font></font><font size=4px>

 　　初，莽娶故丞相王訢孫宜春侯咸女為妻，</font><font size=4px color="#009090"><font size=4px>〔師古曰：王訢為為丞相，初封宜春侯，傳爵至孫咸。恩澤侯表：宜春侯，國於汝南。〕</font></font><font size=4px>立以為皇后；生四男，宇、獲前誅死，安頗荒忽，</font><font size=4px color="#009090"><font size=4px>〔師古曰：荒，音呼廣翻。〕</font></font><font size=4px>乃以臨為皇太子，安為新嘉辟。</font><font size=4px color="#009090"><font size=4px>〔師古曰：辟，君也。謂之辟者，取為國君之義。辟，音壁。〕</font></font><font size=4px>封宇子六人皆為公。</font><font size=4px color="#009090"><font size=4px>〔千為功隆公，壽為功明公，吉為功成公，宗為功崇公，世為功昭公，利為功著公。〕</font></font><font size=4px>大赦天下。

 　　莽乃策命孺子為定安公，封以萬戶，地方百里；立漢祖宗之廟於其國，與周後並行其正朔、服色；</font><font size=4px color="#009090"><font size=4px>〔此皆空言耳。〕</font></font><font size=4px>以孝平皇后為定 安太后。讀策畢，莽親執孺子手，流涕歔欷</font><font size=4px color="#009090"><font size=4px>〔師古曰：歔，音虛。欷，音許氣翻，又音希。〕</font></font><font size=4px>曰：「昔周公攝位，終得復子明辟；今予獨迫皇天威命，不得如意！」 哀嘆良久。中傅將孺子下殿，北面而稱臣。</font><font size=4px color="#009090"><font size=4px>〔漢諸侯王國，有太傅、中傅：太傅秩二千石，中傅則在宮中傅王者耳。賢曰：前書音義曰：中傅，宦者也。〕</font></font><font size=4px>百僚陪 位，莫不感動。

 　　又按金匱封拜輔臣：</font><font size=4px color="#009090"><font size=4px>〔哀章所獻金匱圖、金策書也。〕</font></font><font size=4px>以太傅、左輔王舜為太師，封安新公；大司徒平晏為太傅，就新公；少阿、羲和劉秀為國師，嘉新公；廣漢梓潼哀章為國將，美新公；</font><font size=4px color="#009090"><font size=4px>〔梓潼縣，時屬廣漢郡。將，即亮翻；下同。〕</font></font><font size=4px>是為四輔，位上公。太保、後承甄邯為大司馬，承新公；丕進侯王尋為大司徒，章新公；步兵將軍王邑為大司空，隆新公；是為三公。太阿、右拂、大司空甄豐為更始將軍，廣新公；京兆王興為衛將軍，奉新公；輕車將軍孫建為立國將軍，成新公；京兆王盛為前將軍，崇新公；是為四將。凡十一公。王興者，故城門令史；</font><font size=4px color="#009090"><font size=4px>〔城門令史，事城門校尉，掌文書。〕</font></font><font size=4px>王盛者，賣餅；</font><font size=4px color="#009090"><font size=4px>〔釋名：餅，併也，溲麥使合并也。蒸餅、湯餅之屬，隨形而名之。〕</font></font><font size=4px>莽按符命求得此姓名十餘人，兩人容貌應卜相，</font><font size=4px color="#009090"><font size=4px>〔相，息亮翻。〕</font></font><font size=4px>徑從布衣登用，以示神焉。

 　　是日，封拜卿大夫、侍中、尚書官凡數百人，諸劉為郡守者皆徙為諫大夫。改明光宮為定安館，定安太后居之；以大鴻臚府為定安公第；皆置門衛使者監領。</font><font size=4px color="#009090"><font size=4px>〔臚，陵如翻。監，工銜翻。〕</font></font><font size=4px>敕阿乳母不得與嬰語，常在四壁中，</font><font size=4px color="#009090"><font size=4px>〔孟康曰：令定安公居四壁中，不得有所見。漢官典職曰：省中皆胡粉壁，紫素界之，畫古烈士。釋名曰：壁，辟也，辟禦風寒也。〕</font></font><font size=4px>至於長大，不能名六畜；</font><font size=4px color="#009090"><font size=4px>〔長，知兩翻。六畜，牛、馬、羊、犬、豕、雞也。養之曰畜；用之曰牲。畜，音許救翻。〕</font></font><font size=4px>後莽以女孫宇子妻之。</font><font size=4px color="#009090"><font size=4px>〔莽長男宇之子，則女孫也。妻，七細翻。〕</font></font><font size=4px>

 　　莽策命群司各以其職，如典誥之文。置大司馬司允、大司徒司直、大司空司若，位皆孤卿。</font><font size=4px color="#009090"><font size=4px>〔師古曰：允，信也。若，順也。余按古之三孤位六卿，爵秩同六卿曰孤卿。〕</font></font><font size=4px>更名大司農曰羲和，後更為納言；</font><font size=4px color="#009090"><font size=4px>〔更，工衡翻；下同。〕</font></font><font size=4px>大理曰作士；太常曰秩宗；大鴻臚曰典樂；少府曰共工；</font><font size=4px color="#009090"><font size=4px>〔師古曰：共，音恭。〕</font></font><font size=4px>水衡都尉曰予虞：</font><font size=4px color="#009090"><font size=4px>〔皆放唐、虞建官也。〕</font></font><font size=4px>與三公司卿分屬三公。</font><font size=4px color="#009090"><font size=4px>〔司卿，即司允、司直、司若。〕</font></font><font size=4px>置二十七大夫，八十一元士，分主中都官諸職。又更光祿勳等名為六 監，皆上卿。</font><font size=4px color="#009090"><font size=4px>〔光祿勳曰司中，太僕曰太御，衛尉曰太衛，執金吾曰奮武，中尉曰軍正。又置大贅官，主乘輿服御物；後又典兵。〕</font></font><font size=4px>改郡太守曰大尹，都尉曰大尉， 縣令、長曰宰；</font><font size=4px color="#009090"><font size=4px>〔守，式又翻。長，知兩翻。〕</font></font><font size=4px>長樂宮曰常樂室，</font><font size=4px color="#009090"><font size=4px>〔樂，音洛。〕</font></font><font size=4px>長安曰常安；其餘百官、宮室、郡縣盡易其名，不可勝紀。</font><font size=4px color="#009090"><font size=4px>〔勝，音升。〕</font></font><font size=4px>

 　　封王氏齊縗之屬為侯，</font><font size=4px color="#009090"><font size=4px>〔齊，音咨。縗裳而緶其下。縗，倉回翻。〕</font></font><font size=4px>大功為伯，小功為子，緦麻為男；其女皆為任。</font><font size=4px color="#009090"><font size=4px>〔師古曰：任，充也。男服之義，男亦任也；音壬。〕</font></font><font size=4px>男以「睦」，女以「隆」為號焉。</font><font size=4px color="#009090"><font size=4px>〔師古曰：睦、隆，皆其受封邑之號，取嘉名也。〕</font></font><font size=4px>

 　　又曰：「漢氏諸侯或稱王，至於四夷亦如之，違於古典，繆於一統。</font><font size=4px color="#009090"><font size=4px>〔王大一統。王者，有天下之號也。諸侯及四夷稱之，非古也。繆，戾也。〕</font></font><font size=4px>其定諸侯王之號皆稱公，及四夷僭號稱王者皆更侯。」於是漢諸侯王三</font><span class="h"><font size=4px>【章：十二行本「三」作「二」；乙十一行本同；孔本同；退齋校同。】</font></font><font size=4px>十二人皆降為公，王子侯者百八十一人皆降為子，其後皆奪爵焉。</font><font size=4px color="#009090"><font size=4px>〔考異曰：諸侯王表，皆云「莽篡位，貶為公。明年，廢。」王子侯表但云「絕」，或云「免」，皆在今年。按明年立國將軍建奏諸劉為諸侯者以戶多少就五等之差，亦不云奪爵也。後漢城陽王祉傳云：「劉氏侯者皆降為子，後奪爵。」不知奪在幾年。〕</font></font><font size=4px>

 　　莽又封黃帝、少昊、顓頊、帝嚳、堯、舜、夏、商、周及皋陶、伊尹之後皆為公、侯，使各奉其祭祀。</font><font size=4px color="#009090"><font size=4px>〔姚恂為初睦侯，奉黃帝後。梁護為脩遠伯，奉少昊後。皇孫功隆公千，奉帝嚳後。劉歆為初烈伯，奉顓頊後。國師劉歆子疊為伊休侯，奉堯後。媯昌為始睦侯，奉虞帝後。山遵為褒謀侯，奉皋陶後。伊玄為褒衡子，奉伊尹後。周後衛公姬黨更封為章平公。殷後宋公孔弘更封為章昭侯。夏後遼西如豐封為章功侯。〕</font></font><font size=4px>

 　　莽因漢承平之業，府庫百官之富，百蠻賓服，天下晏然，莽一朝有之，其心意未滿，</font><font size=4px color="#009090"><font size=4px>〔未滿，未饜足也。〕</font></font><font size=4px>涖小漢家制度，欲更為疏闊。</font><font size=4px color="#009090"><font size=4px>〔欲變改制度以從古也。涖，與狹同。更，工衡翻。〕</font></font><font size=4px>乃自謂黃帝、虞舜之後，至齊王建孫濟北王安失國，齊人謂之王家，因以為氏；故以黃帝為初祖，虞帝為始祖。追尊陳胡公為</font><span class="h"><font size=4px>【章：十二行本「為」作「曰」；乙十一行本同；孔本同。】</font></font><font size=4px>陳胡王，田敬仲為田敬王，</font><span class="h"><font size=4px>【章：十二行本「為田」二字作「曰齊」二字；乙十一行本同；孔本同。】</font></font><font size=4px>濟北王安為</font><span class="h"><font size=4px>【章：十二行本「為」作「曰」；乙十一行本同；孔本同。】</font></font><font size=4px>濟北愍王。</font><font size=4px color="#009090"><font size=4px>〔以黃帝之後分為有虞氏，有虞之後封於陳，田敬仲自陳奔齊，為田氏，田安之後為王家故也。濟，子禮翻。〕</font></font><font size=4px>立祖廟五，親廟四。天下姚、媯、陳、田、王五姓皆為宗室，世世復，無所與。</font><font size=4px color="#009090"><font size=4px>〔復，方目翻。與，讀曰豫；下其復同。〕</font></font><font size=4px>封陳崇、田豐為侯，以奉胡王、敬王後。

 　　天下牧、守皆以前有翟義、趙朋等作亂，</font><font size=4px color="#009090"><font size=4px>〔事見上卷居攝元年。守，式又翻；下同。〕</font></font><font size=4px>領州郡，懷忠孝，封牧為男，守為附城。

 　　以漢高廟為文祖廟。</font><font size=4px color="#009090"><font size=4px>〔師古曰：欲法舜受終于文祖。〕</font></font><font size=4px>漢氏園寢廟在京師者，勿罷，祠薦如故。諸劉勿解其復，</font><font size=4px color="#009090"><font size=4px>〔復，方目翻。〕</font></font><font size=4px>各終厥身；州牧數存問，</font><font size=4px color="#009090"><font size=4px>〔數，所角翻。〕</font></font><font size=4px>勿令有侵冤。

 　　莽以劉之為字「卯、金、刀」也，詔正月剛卯、金刀之利皆不得行，</font><font size=4px color="#009090"><font size=4px>〔服虔曰：剛卯，以正月卯日作，佩之，長三寸，廣一寸，四方，或用玉，或用金，或用桃，著革帶佩之。今有玉在者，銘其一面曰：「正月剛卯。」金刀，莽所鑄之錢也。晉灼曰：剛卯，長一寸，廣五分，四方，當中央從穿作孔，以采絲茸，其底如冠纓頭蕤，刻其上面作兩行書，文曰：「正月剛卯既央，靈殳四方，青赤白黃，四色是當。帝令祝融，以教夔、龍，庶疫剛癉，莫我敢當！」其一銘曰：「疾日嚴卯，帝令夔化，順爾固伏，化茲靈殳，既正既直，既觚既方，庶疫剛癉，莫我敢當！」師古曰：今往往有土中得玉剛卯者，案大小及文，服說是也。莽以劉字上有「卯」，下有「金」，旁有「刀」，故禁剛卯及金刀也。余按劉字上本從「辘」，莽以「辘」字近「卯」，故云爾。〕</font></font><font size=4px>乃罷錯刀，契刀</font><font size=4px color="#009090"><font size=4px>〔孔穎達曰：古文有刀，刀有二種：一是契刀，一是錯刀。契刀直五百；錯刀直一千。契刀無鏤而錯刀用金鏤之。刀形如錢而邊作刀字形也，故世猶呼錢為錢刀。〕</font></font><font size=4px>及五銖錢，更作小錢，</font><font size=4px color="#009090"><font size=4px>〔更，工衡翻。〕</font></font><font size=4px>徑六分，重一銖，文曰「小錢直一」，與前「大錢五十」者為二品，並行。欲防民盜鑄，乃禁不得挾銅、炭。

 　　夏，四月，徐鄉侯劉快結黨數千人起兵於其國。</font><font size=4px color="#009090"><font size=4px>〔師古曰：快，膠東恭王子也。而王子侯表作「炔」，從「火」，與此不同。疑表誤也。〕</font></font><font size=4px>快兄殷，故漢膠東王，時為扶崇公。快舉兵攻即墨，</font><font size=4px color="#009090"><font size=4px>〔即墨，膠東國都。殷，膠東康王寄玄孫之子也。〕</font></font><font size=4px>殷閉城門，自繫獄。吏民距快；快敗走，至長廣死。</font><font size=4px color="#009090"><font size=4px>〔地理志，長廣縣，屬琅邪郡。〕</font></font><font size=4px>莽赦殷，益其國滿萬戶，地方百里。

 　　莽曰：「古者一夫田百畝，什一而稅，</font><font size=4px color="#009090"><font size=4px>〔孟子曰：周人百畝而徹。此言周制也。〕</font></font><font size=4px>則國給民富而頌聲作。秦壞聖制，廢井田，</font><font size=4px color="#009090"><font size=4px>〔見二卷周顯王十九年。壞，音怪。〕</font></font><font size=4px>是以兼并起，貪鄙生，強者規田以千數，弱者曾無立錐之居。又置奴婢之市，與牛馬同闌，</font><font size=4px color="#009090"><font size=4px>〔師古曰：闌，謂遮闌之，若牛馬闌圈也。〕</font></font><font size=4px>制於民臣，顓斷其命，繆於『天地之性人為貴』之義。</font><font size=4px color="#009090"><font size=4px>〔孝經：孔子曰：天地之性人為貴。 斷，丁亂翻。〕</font></font><font size=4px>減</font><span class="h"><font size=4px>【章：十二行本「減」上有「漢氏」二字；乙十一行本同；孔本同；張校同；退齋校同。】</font></font><font size=4px>輕田租，三十而稅一，常有更賦，罷癃咸出；</font><font size=4px color="#009090"><font size=4px>〔師 古曰：更，音工衡翻。罷，讀曰疲。癃，音隆。晉灼曰：雖老病者皆復出口算。〕</font></font><font size=4px>而豪民侵陵，分田劫假。</font><font size=4px color="#009090"><font size=4px>〔師古曰：分田，謂貧者無田而取富人田耕種，共分其所 收也。假，亦謂貧人賃富人之田也。劫者，富人劫奪其稅，侵欺之也。〕</font></font><font size=4px>厥名三十稅一，實什稅五也。故富者犬馬餘菽粟，驕而為邪；貧者不厭糟糠，窮而為姦； 俱陷于辜，刑用不錯。</font><font size=4px color="#009090"><font size=4px>〔師古曰：錯，置也；音千故翻。〕</font></font><font size=4px>今更名天下田曰『王田』，奴婢曰『私屬』，</font><font size=4px color="#009090"><font size=4px>〔更，工衡翻；下同。〕</font></font><font size=4px>皆不得賣買。其男口不盈八而田過 一井者，分餘田予九族、鄰里、鄉黨。</font><font size=4px color="#009090"><font size=4px>〔予，讀曰與。〕</font></font><font size=4px>故無田、今當受田者，如制度。敢有非井田聖制、無法惑眾者，投諸四裔，以禦魑魅，</font><font size=4px color="#009090"><font size=4px>〔師古曰：魑，山神也。魅，老物精也。魑，音螭。魅，音媚。〕</font></font><font size=4px>如皇始祖考虞帝故事！」</font><font size=4px color="#009090"><font size=4px>〔舜投四凶於四裔，以禦魑魅。〕</font></font><font size=4px>

 　　秋，遣五威將王奇等十二人</font><font size=4px color="#009090"><font size=4px>〔五威將，分左、右、前、後、中帥，衣冠、車服、駕馬各如其方面色數。將，即亮翻。帥，所類翻；下同。〕</font></font><font size=4px>班符命四十二篇於天下：德祥五事，符命二十五，福應十二。五威將奉符命，齎印綬，王侯以下及吏官名更者，</font><font size=4px color="#009090"><font size=4px>〔師古曰：更，改也。〕</font></font><font size=4px>外及匈奴、西域、徼外蠻夷，</font><font size=4px color="#009090"><font size=4px>〔徼，吉弔翻；下同。〕</font></font><font size=4px>皆即授新室印綬，因收故漢印綬。大赦天下。

 　　五威將乘乾文車，</font><font size=4px color="#009090"><font size=4px>〔鄭氏曰：畫天文於車也。〕</font></font><font size=4px>駕坤六馬，</font><font size=4px color="#009090"><font size=4px>〔鄭氏曰：坤，為牝馬。六，地數。〕</font></font><font size=4px>背負鷩鳥之毛， 服飾甚偉。</font><font size=4px color="#009090"><font size=4px>〔師古曰：鷩鳥，雉屬，即锼憎也；今俗呼云山雞，非也。鷩，音狍。〕</font></font><font size=4px>每一將各置五帥，將持節，帥持幢。</font><font size=4px color="#009090"><font size=4px>〔帥，所類翻。幢，傳江翻，旛也。〕</font></font><font size=4px>其東 出者至玄菟、樂浪、高句驪、夫餘；</font><font size=4px color="#009090"><font size=4px>〔菟，音塗。樂浪，音洛琅。陸德明曰：句，俱付翻，又音駒。驪，力支翻。師古曰：夫，音扶。范曄曰：武帝滅朝鮮，開高句 驪為縣，使屬玄菟；其人有五部，在遼東之東千里。夫餘在玄菟北千里，東明之後也。高句驪，朱蒙之後，以高為氏。〕</font></font><font size=4px>南出者隃徼外，歷益州，改句町王為侯；</font><font size=4px color="#009090"><font size=4px>〔徼外，邊徼之外。益州，武帝所置益州郡也。昭帝時，姑繒、葉榆夷反，句町侯亡波擊反者有功，立為王。隃，與踰同。徼，工釣翻。句町，音劬挺。〕</font></font><font size=4px>西出</font><span class="h"><font size=4px>【章：十二行本「出」下均有「者」字；乙十一行本同；孔本同。】</font></font><font size=4px>至西域，盡改其王為侯； 北出至匈奴庭，授單于印，改漢印文，去璽言</font><span class="h"><font size=4px>【章：十二行本「言」作「曰」；乙十一行本同。】</font></font><font size=4px>章。</font><font size=4px color="#009090"><font size=4px>〔印，符也，信也，亦因也，封物相因付。漢官儀曰：諸侯 王，黃金橐駝鈕，文曰璽。列侯，黃金龜鈕，文曰章。御史大夫，金印；中二千石，銀印，龜鈕，文曰章。千石至四百石皆銅印，文曰印。為莽以更印綬撓亂四夷張本。去，羌呂翻。璽，斯氏翻。〕</font></font><font size=4px>

 　　冬，雷，桐华。

 　　以統睦侯陳崇為司命，主司察上公以下。又以說符侯崔發等為中城、四關將軍，主十二城門及繞霤、羊頭、肴黽、汧隴之固， </font><font size=4px color="#009090"><font size=4px>〔中城將軍，主十二城門。四關將軍，分主繞霤、羊頭、肴黽、汧隴四處。三輔黃圖：長安城東出南頭第一門曰霸城門，莽改曰仁壽門；第二門曰清明門，莽曰宣德 門；東出北頭第一門曰宣平門，莽曰春王門；南出東頭第一門曰覆盎城門，莽曰更清門；第二門曰安門，莽曰光禮門；第三門曰便門，莽曰信平門；西出南頭第一門 曰章城門，莽曰萬秋門；第二門曰直城門，莽曰正道門；第三門曰雍門，莽曰章儀門；北出東頭第一門曰洛門；第二門曰廚城門，莽曰建子城門；第三門曰橫門。服 虔曰：繞霤，隘險之道。師古曰：謂之繞霤者，言四面総塞，其道屈曲，谿谷之水回繞而霤也；其處即今之商州界七盤、十二繞是也。霤，音力救翻。羊頭，山名，在上黨長子縣。肴，肴山也；黽，黽池也：皆在陝縣之東也。汧，扶風汧縣，有吳山、汧水之阻。隴，謂隴坻也。汧、隴相連。黽，彌袞翻。汧，口堅翻。坻，丁禮翻。〕</font></font><font size=4px>皆以五威冠其號。</font><font size=4px color="#009090"><font size=4px>〔冠，古玩翻。〕</font></font><font size=4px>

 　　二年（庚午、一○）

 　　春，二月，赦天下。

 　　五威將帥七十二人還奏事，漢諸侯王為公者悉上璽綬為民，</font><font size=4px color="#009090"><font size=4px>〔上，時掌翻。〕</font></font><font size=4px>無違命者。獨故廣陽王嘉以獻符命，</font><font size=4px color="#009090"><font size=4px>〔廣陽王嘉，燕王旦之玄孫。〕</font></font><font size=4px>魯王閔以獻神書，中山王成都以獻書言莽德，皆封列侯。

 　　班固論曰：昔周封國八百，同姓五十有餘，所以親親賢賢，關諸盛衰，深根固本，為不可拔者也。故盛則周、召相其治，致刑錯；</font><font size=4px color="#009090"><font size=4px>〔相，息亮翻。治，直吏翻。錯，千故翻。〕</font></font><font size=4px>衰則五伯扶其弱，與共守；</font><font size=4px color="#009090"><font size=4px>〔師古曰：伯，讀曰霸。此五霸，謂齊桓、宋襄、秦穆、晉文、吳子夫差也。〕</font></font><font size=4px>天下謂之共主，</font><font size=4px color="#009090"><font size=4px>〔如淳曰：雖至微弱，猶共以之為主。〕</font></font><font size=4px>強大弗之敢傾。</font><font size=4px color="#009090"><font size=4px>〔師古曰：言諸侯雖強大，不敢傾滅周也。〕</font></font><font size=4px>歷載八百餘年，數極德盡，降為庶人，用天年終。</font><font size=4px color="#009090"><font size=4px>〔謂赧王也。〕</font></font><font size=4px>秦訕笑三代，竊自號為皇帝，而子弟為匹夫，內無骨肉本根之輔，外無尺土藩翼之衛；陳、吳奮其白梃，</font><font size=4px color="#009090"><font size=4px>〔應劭曰：白梃，大杖也。孟子曰：可使制梃以撻秦、楚，是也。師古曰：梃，音徒鼎翻。〕</font></font><font size=4px>劉、項隨而斃之。故曰，周過其曆，秦不及期，國勢然也。</font><font size=4px color="#009090"><font size=4px>〔應劭曰：武王克商，卜世三十，卜年七百；今乃三十六世，八百六十七年，此謂過其曆者也。秦以諡法少，恐後世相襲，自稱始皇帝，子曰二世，欲以一迄萬；今至子而亡，此之謂不及期也。〕</font></font><font size=4px>
 
 　　漢興之初，懲戒亡秦孤立之敗，於是尊王子弟，</font><font size=4px color="#009090"><font size=4px>〔王，于況翻。〕</font></font><font size=4px>大啟九國。自鴈門以東盡遼陽，為燕、代；</font><font size=4px color="#009090"><font size=4px>〔師古曰：遼陽，遼水之陽也。〕</font></font><font size=4px>常山以南，太行左轉，渡河、濟，漸于海，為齊、趙；</font><font size=4px color="#009090"><font size=4px>〔師古曰：太行，山名也。左轉，亦謂自太行而東也。漸，入也，一曰：浸也。濟，子禮翻。漸，音子廉翻，亦讀如字。〕</font></font><font size=4px>穀、泗以往，奄有龜、蒙，為梁、楚；</font><font size=4px color="#009090"><font size=4px>〔晉灼曰：水經云：泗水出魯國卞縣。臣瓚曰：穀，在彭城，泗之下流為穀水。師古曰：奄，覆也。龜、蒙，二山名。〕</font></font><font size=4px>東帶江、湖，薄會稽，為荊、吳；</font><font size=4px color="#009090"><font size=4px>〔文穎曰：即今吳也。高祖六年為荊國，十六年更名吳。師古曰：荊、吳同是一國。薄，伯各翻。會，工外翻。〕</font></font><font size=4px>北界淮瀕，略廬、衡，為淮南；</font><font size=4px color="#009090"><font size=4px>〔師古曰：瀕，水箧也。廬、衡，二山名。〕</font></font><font size=4px>波漢之陽，亙九嶷，為長沙。</font><font size=4px color="#009090"><font size=4px>〔鄭氏曰：波，音陂澤之陂。孟康曰：亙，竟也；音古贈翻。師古曰：波漢之陽者，循漢水而往也。水北曰陽。波，音彼皮翻，又音彼義翻。九嶷，山名，有九峰，在零陵營道。嶷，音疑。〕</font></font><font size=4px>諸侯比境，周匝三垂，外接胡、越。</font><font size=4px color="#009090"><font size=4px>〔師古曰：比，謂相次也。三垂，謂東、北、南也。比，音頻寐翻，接連也。〕</font></font><font size=4px>天子自有三河、東郡、潁川、南陽，自江陵以西至巴、蜀，北自雲中至隴西，與京師、內史，凡十五郡；公主、列侯頗邑其中。</font><font size=4px color="#009090"><font size=4px>〔師古曰：十五郡中，又往往有列侯、公主之邑。〕</font></font><font size=4px>而藩國大者夸州兼郡，連城數十，宮室、百官同制京師，可謂矯枉過其正矣。</font><font size=4px color="#009090"><font size=4px>〔師古曰：夸，音跨。枉，曲也。正曲曰矯，言矯秦孤立之敗而大封子弟，過於強盛，以至失其中也。〕</font></font><font size=4px>雖然，高祖創業，日不暇給，孝惠享國又淺，高后女主攝位，而海內晏如，亡狂狡之憂，卒折諸呂之難，</font><font size=4px color="#009090"><font size=4px>〔亡，古無字通。卒，子恤翻。難，乃旦翻；下同。〕</font></font><font size=4px>成太宗之業者，亦賴之於諸侯也。

 　　然諸侯原本以大末，流濫以致溢，小者淫荒越法，大者睽孤橫逆以害身喪國，</font><font size=4px color="#009090"><font size=4px>〔師古曰：睽孤，乘剌之意。睽，音工攜翻。橫，戶孟翻。喪，息浪翻。〕</font></font><font size=4px>故文帝分齊、趙，</font><font size=4px color="#009090"><font size=4px>〔事見十四卷文帝二年，又見十六年。〕</font></font><font size=4px>景帝削吳、楚，</font><font size=4px color="#009090"><font size=4px>〔事見十六卷景帝三年。〕</font></font><font size=4px>武帝下推恩之令而藩國自析。</font><font size=4px color="#009090"><font size=4px>〔事見十八卷武帝元朔二年。〕</font></font><font size=4px>自此以來，齊分為七，</font><font size=4px color="#009090"><font size=4px>〔師古曰：謂齊、城陽、濟北、濟南、甾川、膠西、膠東也。〕</font></font><font size=4px>趙分為六，</font><font size=4px color="#009090"><font size=4px>〔謂趙、平原、真定、中山、廣川、河間也。〕</font></font><font size=4px>梁分為五，</font><font size=4px color="#009090"><font size=4px>〔師古曰：謂梁、濟川、濟東、山陽、濟陰也。〕</font></font><font size=4px>淮南分為三。</font><font size=4px color="#009090"><font size=4px>〔師古曰：謂淮南、衡山、廬江。〕</font></font><font size=4px>皇子始立者，大國不過十餘城。長沙、燕、代雖有舊名，皆亡南北邊矣。</font><font size=4px color="#009090"><font size=4px>〔如淳曰：長沙之南更置郡，燕、代以北更置緣邊郡，其所有饒利、兵馬、器械，三國皆失之也。亡，古無字通；下同。〕</font></font><font size=4px>景遭七國之難，抑損諸侯，減黜其官。</font><font size=4px color="#009090"><font size=4px>〔師古曰：謂改丞相曰相，省御史大夫、廷尉、少府、宗正、博士，損大夫、謁者、諸官長、丞員等也。〕</font></font><font size=4px>武有衡山、淮南之謀，</font><font size=4px color="#009090"><font size=4px>〔事見十九卷武帝元朔五年及元狩元年。〕</font></font><font size=4px>作左官之律，</font><font size=4px color="#009090"><font size=4px>〔服虔曰：仕於諸侯為左官，絕不使得仕於王侯也。應劭曰：人道尚右，今舍天子而仕諸侯，故謂之左官也。師古曰：左官，猶言左道也，蓋僻左不正，應說是也。漢時依上古法，朝廷之列，以右為尊，故謂降秩者為左遷，仕諸侯者為左官。〕</font></font><font size=4px>設附益之法；</font><font size=4px color="#009090"><font size=4px>〔張晏曰：律鄭氏說，封諸侯過限曰附益。或曰：阿媚王侯，有重法也。師古曰：附益者，蓋取孔子云「求也為之聚斂而附益之」之義也，皆背正法而厚於私家也。〕</font></font><font size=4px>諸侯惟得衣食稅租，不與政事。</font><font size=4px color="#009090"><font size=4px>〔與，讀曰預。〕</font></font><font size=4px>至於哀、平之際，皆繼體苗裔，親屬疏遠，</font><font size=4px color="#009090"><font size=4px>〔師古曰：言非始封之君，皆其後裔也，故於天子益疏遠矣。〕</font></font><font size=4px>生於帷牆之中，不為士民所尊，勢與富室亡異。而本朝短祚，</font><span class="h"><font size=4px>【章：十二行本「祚」作「世」；乙十一行本同；孔本同。】</font></font><font size=4px>國統三絕。</font><font size=4px color="#009090"><font size=4px>〔師古曰：謂成、哀、平皆早崩，又無繼嗣。亡，古無字通。〕</font></font><font size=4px>是故王莽知漢中外殫微，</font><font size=4px color="#009090"><font size=4px>〔師古曰：殫，盡也，音單。〕</font></font><font size=4px>本末俱弱，無所忌憚，生其姦心，因母后之權，假伊、周之稱，顓作威福廟堂之上，不降階序而運天下。</font><font size=4px color="#009090"><font size=4px>〔師古曰：序，謂東西廂。〕</font></font><font size=4px>詐謀既成，遂據南面之尊，分遣五威之吏，馳傳天下，</font><font size=4px color="#009090"><font size=4px>〔傳，知戀翻。〕</font></font><font size=4px>班行符命；漢諸侯王厥角稽首，</font><font size=4px color="#009090"><font size=4px>〔應劭曰：厥者，頓也。角者，額角也。稽首，首至地也。言王莽漸漬威福日久，亦值漢之單弱，王侯見莽篡弒，莫敢怨望，皆厥角稽首至地而上其璽綬也。晉灼曰：厥，猶豎也。叩頭則額角豎。師古曰：應說是也。〕</font></font><font size=4px>奉上璽韍，惟恐在後，或乃稱美頌德以求容媚，豈不哀哉！

 　　國師公劉秀言：「周有泉府之官，收不售與欲得，</font><font size=4px color="#009090"><font size=4px>〔師古曰：言賣不售者，官收取之；無而欲得者，官出與之。〕</font></font><font size=4px>即易所謂『理財正辭，禁民為非』者也。」</font><font size=4px color="#009090"><font size=4px>〔易下繫辭曰：理財正辭，禁民為非，曰義。〕</font></font><font size=4px>莽乃下詔曰：「周禮有賒貸，</font><font size=4px color="#009090"><font size=4px>〔師古曰：周禮泉府之職曰：凡賒者，祭祀無過旬日，喪紀無過三月。凡人之貸者，與其有司辨而授之，以國服為之息。謂以祭祀、喪紀故，從官賒買物，不過旬日及三月而償之。其從官貸物者，以共其所屬吏，定價而後與之，各以其國服之稅而輸息。謂若受園廛之田而貸萬錢者，一翆之月，出息五百。貸，音土戴翻。〕</font></font><font size=4px>樂語有五均，</font><font size=4px color="#009090"><font size=4px>〔鄧展曰：樂語，樂元語，河間獻王所傳，道五均事。臣瓚曰：其文云：「天子取諸侯之土，以立五均，則市無二價，四民常均，強者不得困弱，富者不得要貧，則公家有餘，恩及小民矣。」〕</font></font><font size=4px>傳記各有筦焉。</font><font size=4px color="#009090"><font size=4px>〔筦，古緩翻。〕</font></font><font size=4px>今開賒貸、張五均、設諸筦者，所以齊眾庶，抑并兼也。」遂於長安及洛陽、邯鄲、臨菑、宛、成都立五均司市、錢府官。司市常以四時仲月定物上中下之賈，</font><font size=4px color="#009090"><font size=4px>〔邯鄲，音寒丹。宛，於元翻。師古曰：賈，讀曰價；下同。〕</font></font><font size=4px>各為其市平。民賣五穀、布帛、絲綿之物不售者，均官考檢厥實，用其本賈取之；物貴過平一錢，則以平賈賣與民；賤減平者，聽民自相與市。又民有乏絕欲賒貸者，錢府予之；</font><font size=4px color="#009090"><font size=4px>〔予，讀曰與。〕</font></font><font size=4px>每月百錢收息三錢。

 　　又以周官稅民，凡田不耕為不殖，出三夫之稅；城郭中宅不樹藝者為不毛，</font><font size=4px color="#009090"><font size=4px>〔師古曰：樹藝，謂種樹果木及菜蔬。〕</font></font><font size=4px>出三夫之布；民浮游無事，出夫布一疋；其不能出布者赜作，縣官衣食之。</font><font size=4px color="#009090"><font size=4px>〔師古曰：赜，散也，音人勇翻。衣，音於既翻。食，讀曰坔。〕</font></font><font size=4px>諸取金、銀、連、錫、鳥、獸、魚、鱉於山林、水澤</font><font size=4px color="#009090"><font size=4px>〔孟康曰：連，錫之別 名也。李奇曰：鉛錫。應劭曰：連，似銅。師古曰：孟、李二說皆非也。許慎曰：鏈，銅屬也；一曰：丱也。鏈，抽延翻，又陵延翻。〕</font></font><font size=4px>及畜牧者，</font><font size=4px color="#009090"><font size=4px>〔畜，許六 翻。〕</font></font><font size=4px>嬪婦桑蠶、織紝、紡績、補縫，</font><font size=4px color="#009090"><font size=4px>〔師古曰：機縷曰紝，音人禁翻。〕</font></font><font size=4px>工匠、醫、巫、卜、祝及他方技，商販、賈人，皆各自占所為於其所之，</font><font size=4px color="#009090"><font size=4px>〔技，渠綺翻。賈，音古。占，之贍翻；下同。之，往也。〕</font></font><font size=4px>縣官除其本，計其利十分之，而以其一為貢；敢不自占、自占不以實者，盡沒入所采取而作縣官一歲。

 　　羲和魯匡復奏請榷酒酤，</font><font size=4px color="#009090"><font size=4px>〔復，扶又翻。榷，古岳翻。酤，音故。〕</font></font><font size=4px>莽從之。又禁民不得挾弩、鎧，犯者徙西海。

 　　初，莽既班四條於匈奴，</font><font size=4px color="#009090"><font size=4px>〔四條見三十五卷平帝元始二年。〕</font></font><font size=4px>後護烏桓使者告烏桓民，毋得復與匈奴皮布稅。匈奴遣使者責稅，</font><font size=4px color="#009090"><font size=4px>〔護烏桓使者，即護烏桓校尉。范曄曰：烏桓自為冒頓所破，掌臣伏匈奴，歲輸牛馬羊皮；過時不具，輒沒其妻子。武帝遣霍去病擊破匈奴左地，因徙烏桓於上谷、漁陽、右北平、遼西、遼東五郡塞外；後置護烏桓校尉，秩二千石，擁節監領之。師古曰：故時常稅，是以求之。〕</font></font><font size=4px>收烏桓酋豪，縛，倒懸之。酋豪兄弟怒，共殺匈奴使。</font><font size=4px color="#009090"><font size=4px>〔酋，慈由翻。〕</font></font><font size=4px>單于聞之，發左賢王兵入烏桓，攻擊之，頗殺人民，敺婦女弱小且千人去，置左地，</font><font size=4px color="#009090"><font size=4px>〔敺，讀曰驅。〕</font></font><font size=4px>告烏桓曰：「持馬畜皮布來贖之！」烏桓持財畜往贖，匈奴受，留不遣。</font><font size=4px color="#009090"><font size=4px>〔師古曰：受其財畜而留人不遣。〕</font></font><font size=4px>

 　　及五威將</font><span class="h"><font size=4px>【章：十二行本「將」下有「帥」字；乙十一行本同；孔本同；退齋校同。】</font></font><font size=4px>王駿等六人至匈奴，</font><font size=4px color="#009090"><font size=4px>〔六人，一將、五帥也。〕</font></font><font size=4px>重遺單于金帛，</font><font size=4px color="#009090"><font size=4px>〔遣，于季翻；下同。〕</font></font><font size=4px>諭曉以受 命代漢狀，因易單于故印。故印文曰「匈奴單于璽」；莽更曰「新匈奴單于章」。</font><font size=4px color="#009090"><font size=4px>〔師古曰：新者，莽自係其國號。更，工衡翻。〕</font></font><font size=4px>將率既至，</font><font size=4px color="#009090"><font size=4px>〔率，讀與帥同，所 類翻。〕</font></font><font size=4px>授單于印紱，</font><font size=4px color="#009090"><font size=4px>〔紱，音弗。〕</font></font><font size=4px>詔令上故印綬。</font><font size=4px color="#009090"><font size=4px>〔上，時掌翻；下同。綬，音受。〕</font></font><font size=4px>單于再拜，受詔。譯前，欲解取故印紱，</font><font size=4px color="#009090"><font size=4px>〔譯，通中國之語於匈奴者也。〕</font></font><font size=4px>單于舉掖授之。左姑夕侯蘇從旁謂單于曰：</font><font size=4px color="#009090"><font size=4px>〔蘇者，姑夕侯之名。〕</font></font><font size=4px>「未見新印文，宜且勿與。」單于止，不肯與。請使者坐穹廬，單于欲前為壽。</font><font size=4px color="#009090"><font size=4px>〔奉酒為使者壽。〕</font></font><font size=4px>五威將曰：「故印紱當以時 上。」單于曰：「諾。」復舉掖授譯，</font><font size=4px color="#009090"><font size=4px>〔復，扶又翻；下同。〕</font></font><font size=4px>蘇復曰：「未見印文，且勿與。」單于曰：「印文何由變更！」</font><font size=4px color="#009090"><font size=4px>〔更，工衡翻。〕</font></font><font size=4px>遂解故印紱奉上； 將帥受著新紱，</font><font size=4px color="#009090"><font size=4px>〔著，陟略翻。〕</font></font><font size=4px>不解視印。飲食至夜，乃罷。右帥陳饒謂諸將帥曰：「曏者姑夕侯疑印文，幾令單于不與人。</font><font size=4px color="#009090"><font size=4px>〔幾，居希翻。〕</font></font><font size=4px>如令視印，見其變 改，必求故印，此說辭說所能距也。既得而復失之，辱命莫大焉！不如椎破故印以絕禍根。」將帥猶與，莫有應者。</font><font size=4px color="#009090"><font size=4px>〔師古曰：與，讀曰豫。〕</font></font><font size=4px>饒，燕士，果悍，</font><font size=4px color="#009090"><font size=4px>〔師古曰：果，決也。悍，勇也。悍，音胡幹翻；又下罕翻。〕</font></font><font size=4px>即引斧椎壞之。</font><font size=4px color="#009090"><font size=4px>〔壞，音怪；下同。〕</font></font><font size=4px>明日，單于果遣右骨都侯當白將帥曰：「漢單于印言『璽』不言『章』，又無『漢』字；諸王已下乃有『漢』，言『章』。</font><font size=4px color="#009090"><font size=4px>〔言諸王已下印文有「漢」字，最下文言「章」字。〕</font></font><font size=4px>今去『璽』加『新』，</font><font size=4px color="#009090"><font size=4px>〔言去「璽」字為「章」字，又加「新」字也。去，羌呂翻。〕</font></font><font size=4px>與臣下無別。</font><font size=4px color="#009090"><font size=4px>〔言無所別異也。別，彼列翻。〕</font></font><font size=4px>願得故印。」將帥示以故印，謂曰：「新室順天制作，故印隨將帥所自為破壞。單于宜承天命，奉新室之制！」當還白，單于知已無可奈何，又多得賂遺，即遣弟右賢王輿奉馬牛隨將帥入謝，因上書求故印。將帥還</font><span class="h"><font size=4px>【章：十二行本「還」下有「到」字；乙十一行本同；孔本同；張校同。】</font></font><font size=4px>左犁汙王咸所居地，見烏桓民多，以問咸；咸具言狀。</font><font size=4px color="#009090"><font size=4px>〔具言前所以略烏桓民之狀。〕</font></font><font size=4px>將帥曰：「前封四條，不得受烏桓降者。亟還之！」</font><font size=4px color="#009090"><font size=4px>〔降，戶江翻。〕</font></font><font size=4px>咸曰：「請密與單于相聞，得語，歸之。」</font><font size=4px color="#009090"><font size=4px>〔謂得單于遺歸之語，然後歸之也。〕</font></font><font size=4px>單于使咸報曰：「當從塞內還之邪，從塞外還之邪﹖將帥不敢顓決，以聞。」詔報：「從塞外還之。」莽悉封五威將為子，帥為男；獨陳饒以破璽之功，封威德子。</font><font size=4px color="#009090"><font size=4px>〔饒，帥也，以功為子。〕</font></font><font size=4px>

 　　單于始用夏侯藩求地，有拒漢語，</font><font size=4px color="#009090"><font size=4px>〔見三十二卷成帝綏和元年。〕</font></font><font size=4px>後以求稅烏桓不得，因寇掠其人民，釁由是生，重以印文改易，故怨恨；</font><font size=4px color="#009090"><font size=4px>〔重，直用翻。〕</font></font><font size=4px>乃遣右大且渠蒲呼盧訾等十餘人</font><font size=4px color="#009090"><font size=4px>〔且，子余翻。訾，子斯翻。〕</font></font><font size=4px>將兵眾萬騎，以護送烏桓為名，勒兵朔方塞下，</font><font size=4px color="#009090"><font size=4px>〔師古曰：陽云護送烏桓人，實來為寇。〕</font></font><font size=4px>朔方太守以聞。莽以廣新公甄豐為右伯，</font><font size=4px color="#009090"><font size=4px>〔莽以符命分陝，立二伯，豐為右伯，平晏為左伯。〕</font></font><font size=4px>當出西域。車師後王須置離聞之，憚於供給煩費，謀亡入匈奴；都護但欽召置離，斬之。</font><font size=4px color="#009090"><font size=4px>〔但姓，欽名。〕</font></font><font size=4px>置離兄輔國侯狐蘭支將置離眾二千餘人，亡降匈奴；</font><font size=4px color="#009090"><font size=4px>〔車師國有輔國侯，猶相也；擊胡侯，猶將也。將，即亮翻。降，戶江翻。〕</font></font><font size=4px>單于受之，遣兵與狐蘭支共入寇，擊車師，殺後城長，</font><font size=4px color="#009090"><font size=4px>〔後城，即車師後王城也。長，知兩翻。〕</font></font><font size=4px>傷都護司馬，及狐蘭兵復還入匈奴。</font><font size=4px color="#009090"><font size=4px>〔匈奴兵既殺傷漢吏，復與狐蘭支兵還入匈奴也。〕</font></font><font size=4px>

 　　時戊己校尉刁護病，</font><font size=4px color="#009090"><font size=4px>〔姓譜：刁，齊大夫豎刁之後。余按豎刁，寺人，安得有後。史記貨殖傳有刁間。校，戶校翻。〕</font></font><font size=4px>史陳良、終帶、司馬丞韓玄、右曲候任商</font><font size=4px color="#009090"><font size=4px>〔史，校尉之史也。司馬丞，司馬之丞 也。右曲候，軍分左右部，部下有曲，曲有候。〕</font></font><font size=4px>相與謀曰：「西域諸國頗背叛，</font><font size=4px color="#009090"><font size=4px>〔背，蒲妹翻。〕</font></font><font size=4px>匈奴大</font><span class="h"><font size=4px>【章：十二行本「大」上有「欲」字；乙十一行本同；孔 本同。】</font></font><font size=4px>侵，要死，可殺校尉，帥人眾降匈奴。」</font><font size=4px color="#009090"><font size=4px>〔如淳曰：言匈奴來侵，會當死耳，可降匈奴也。師古曰：要，音一妙翻。言要之必死也。帥，讀曰率。〕</font></font><font size=4px>遂殺護及其子男、昆弟，盡脅略戊己校尉吏士男女二千餘人入匈奴。單于號良、帶曰烏賁都尉。</font><font size=4px color="#009090"><font size=4px>〔師古曰：賁，音奔。考異曰：匈奴傳云「烏桓都將軍」，西域傳云「烏賁都尉」，今從之。〕</font></font><font size=4px>

 　　冬，十一月，立國將軍孫建奏：「九月，辛巳，陳良、終帶自稱廢漢大將軍，亡入匈奴。</font><font size=4px color="#009090"><font size=4px>〔廢漢，言漢氏已廢滅也。孫建之言 云爾。〕</font></font><font size=4px>又今月癸酉，不知何一男子遮臣建車前，自稱『漢氏劉子輿，成帝下妻子也。</font><font size=4px color="#009090"><font size=4px>〔師古曰：下妻，猶言小妻。〕</font></font><font size=4px>劉氏當復，趣空宮！』</font><font size=4px color="#009090"><font size=4px>〔師古曰：復，音扶福 翻。趣，讀曰促。〕</font></font><font size=4px>收繫男子，即常安姓武字仲。</font><font size=4px color="#009090"><font size=4px>〔莽改長安曰常安。〕</font></font><font size=4px>皆逆天違命，大逆無道。漢氏宗廟不當在常安城中，及諸劉當與漢俱廢。陛下至仁，久未 定，前故安眾侯劉崇等更聚眾謀反，</font><font size=4px color="#009090"><font size=4px>〔劉崇事見上卷居攝元年。更反，謂崇敗後劉信、劉快又起兵。師古曰：更，音工衡翻。〕</font></font><font size=4px>令狂狡之虜復依託亡漢，</font><font size=4px color="#009090"><font size=4px>〔復，扶又翻。〕</font></font><font size=4px>至犯夷滅連未止者，此聖恩不蚤絕其萌芽故也。臣請漢氏諸廟在京師者皆罷；諸劉為吏者皆</font><span class="h"><font size=4px>【章：十二行本「皆」下有「罷」字；乙十一行本同；孔本同；張校同；退齋校同。】</font></font><font size=4px>待除於家。」</font><font size=4px color="#009090"><font size=4px>〔師古曰：罷黜其職，各使退歸，而言在家待遷除。〕</font></font><font size=4px>莽曰：「可。嘉新公、國師以符命為予四輔，明德侯劉龔、率禮侯劉嘉等</font><font size=4px color="#009090"><font size=4px>〔考異曰：燕王旦傳：「廣陽王嘉封扶美侯」，莽傳云「率禮侯劉嘉」，未知其改封或別一人也。今從莽傳。余按率禮侯劉嘉，安眾侯劉崇之族父也，事見上卷居攝元年。〕</font></font><font size=4px>凡三十二人，皆知天命，或獻天符，或貢昌言，或捕告反虜，厥功茂焉。諸劉與三十二人同宗共祖者，勿罷，賜姓曰王。」唯國師公以女配莽子，故不賜姓。</font><font size=4px color="#009090"><font size=4px>〔國師公秀女愔，配莽之子臨。〕</font></font><font size=4px>

 　　定安公太后自劉氏之廢，常稱疾不朝會。</font><font size=4px color="#009090"><font size=4px>〔朝，直遙翻。〕</font></font><font size=4px>時年未二十，莽敬憚傷哀，欲嫁之，乃更號曰黃皇室主，</font><font size=4px color="#009090"><font size=4px>〔師古曰：莽自謂土德，故云黃皇室主，若漢之稱公主。余謂室主，若言未嫁在室者也。更，工衡翻；下同。〕</font></font><font size=4px>欲絕之於漢；令孫建世子盛飾，將醫往問疾。后大怒，鞭笞其傍侍御，因發病，不肯起。莽遂不復強也。</font><font size=4px color="#009090"><font size=4px>〔漢孝平王后、周天元楊后，猶有婦人內夫家、外父母家之意。然夷考二后本末，天元楊后不逮孝平后也。復，扶又翻。強，其兩翻。〕</font></font><font size=4px>

 　　十二月，雷。

 　　莽恃府庫之富，欲立威匈奴，乃更名匈奴單于曰「降奴服于」，</font><font size=4px color="#009090"><font size=4px>〔降，戶江翻。〕</font></font><font size=4px>下詔遣立國將軍孫建等率十二將分道並出：五威將軍苗訢、</font><font size=4px color="#009090"><font size=4px>〔姓譜引風俗通曰：楚大夫伯棼之後， 賁皇奔晉，食采於苗，因而氏焉。訢，音欣。〕</font></font><font size=4px>虎賁將軍王況出五原；厭難將軍陳欽、震狄將軍王巡出雲中；</font><font size=4px color="#009090"><font size=4px>〔師古曰：厭，音一涉翻。難，乃旦翻。〕</font></font><font size=4px>振武將軍王 嘉、平狄將軍王萌出代郡；相威將軍李棽、鎮遠將軍李翁出西河；</font><font size=4px color="#009090"><font size=4px>〔相，息亮翻。師古曰：棽，音所林翻。〕</font></font><font size=4px>誅貉將軍楊俊、討濊將軍嚴尤出漁陽；</font><font size=4px color="#009090"><font size=4px>〔貉，音陌，莫 百翻。濊，音穢。〕</font></font><font size=4px>奮武將軍王駿、定胡將軍王晏出張掖；及偏裨以下百八十人，募天下囚徒、丁男、甲卒三十萬人，轉輸衣裘、兵器、糧食，自負海江、淮至北邊，使者馳傳督趣，以軍興法從事。</font><font size=4px color="#009090"><font size=4px>〔言事誅斬也。傳，知戀翻。趣，讀曰促。〕</font></font><font size=4px>先至者屯邊郡，須畢具乃同時出；窮追匈奴，內之丁令。</font><font size=4px color="#009090"><font size=4px>〔師古曰：逐之，遣入丁零也。令，音零。〕</font></font><font size=4px>分其國土人民以為十五，立呼韓邪子孫十五人皆為單于。

 　　莽以錢幣訖不行，復下書曰：「寶貨皆重則小用不給，皆輕則僦載煩費；</font><font size=4px color="#009090"><font size=4px>〔復，扶又翻；下同。師古曰：僦，送也，一曰：賃也，音子就翻。〕</font></font><font size=4px>輕重大小各有差品，則用便而民樂。」</font><font size=4px color="#009090"><font size=4px>〔樂，音洛。〕</font></font><font size=4px>於是更作金、銀、龜、貝、錢，布之品，名曰寶貨。</font><font size=4px color="#009090"><font size=4px>〔更，工衡翻。〕</font></font><font size=4px>錢貨六品，</font><font size=4px color="#009090"><font size=4px>〔小錢徑六分，重一銖，名曰小錢直一；次七分，三銖，曰幺錢一十；次八分，五銖，曰幼錢二十；次九分，七銖，曰中錢三十；次一寸，九銖，曰壯錢四十；因前大錢五十，為六品。師古曰：幺，音一遙翻。〕</font></font><font size=4px>金貨一品，</font><font size=4px color="#009090"><font size=4px>〔黃金一斤，直錢萬，是為一品。〕</font></font><font size=4px>銀貨二品，</font><font size=4px color="#009090"><font size=4px>〔朱提銀重八兩，為一流，直一千五百八十；他銀一流，直千：是為二品。師古曰：朱，音殊。提，音上支翻。〕</font></font><font size=4px>龜貨四品，</font><font size=4px color="#009090"><font size=4px>〔元龜，岠冉長尺二寸，直二千六百一十；公龜九寸，直五百；侯龜七寸以上，直三百；子龜五寸以上，直百：是為四品。孟康曰：冉，龜甲緣也。岠，至也。度背兩邊緣，尺二寸也。元者，大也。〕</font></font><font size=4px>貝貨五品，</font><font size=4px color="#009090"><font size=4px>〔大貝，四寸八分以上，二枚為一朋，直二百一十六；壯貝，三寸六分以上，一朋直五十；幺貝，二寸四分以上，一朋直三十；小貝，寸二分以上，一朋直十；不盈寸二分漏度，不得為朋，率枚直錢三，是為五品。貝，紫貝也。〕</font></font><font size=4px>布貨十品，</font><font size=4px color="#009090"><font size=4px>〔大布、次布、弟布、壯布、中布、差布、厚布、幼布、幺布、小布。小布長寸五分，重十五銖，文曰小布一百。自小布以上各相長一分，相重一銖，文各為其布名，直各加一百。上至大布，長二寸四分，重一兩，而直千錢矣。師古曰：布亦錢耳；謂之布者，言其分布流行也。〕</font></font><font size=4px>凡寶貨五物、六名、二十八品。鑄作錢布，皆用銅，殽以連、錫。百姓潰亂，</font><font size=4px color="#009090"><font size=4px>〔「潰」，漢書作「憒」。〕</font></font><font size=4px></font><span class="h"><font size=4px>【章：十二行本正作「憒」；孔本同。】</font></font><font size=4px>其貨不行。莽知民愁，乃但行小錢直一與大錢五十，二品並行；龜、貝、布屬且寢。盜鑄錢者不可禁，乃重其法，一家鑄錢，五家坐之，沒入為奴婢。吏民出入持錢，以副符傳，不持者廚傳勿舍，關津苛留。</font><font size=4px color="#009090"><font size=4px>〔師古曰：舊法，行者持符傳，即不稽留。今更令持錢，與符相副，乃得過也。廚，行道飲食處。傳，置驛之舍也。苛，問也。傳，音張戀翻。苛，音何。〕</font></font><font size=4px>公卿皆持以入宮殿門，欲以重而行之。是時百姓便安漢五銖錢，以莽錢大小兩行，難知，又數變改，不信，</font><font size=4px color="#009090"><font size=4px>〔數，所角翻。〕</font></font><font size=4px>皆私以五銖錢市買；訛言大錢當罷，莫肯挾。莽患之，復下書：「諸挾五銖錢、言大錢當罷者，比非井田制，投四裔！」及坐賣買田宅、奴婢、鑄錢，自諸侯、卿大夫至于庶民，抵罪者不可勝數。</font><font size=4px color="#009090"><font size=4px>〔勝，音升。〕</font></font><font size=4px>於是農商失業，食貨俱廢，民人至涕泣於市道。

 　　莽之謀篡也，吏民爭為符命，皆得封侯。其不為者相戲曰：「獨無天帝除書乎﹖」司命陳崇白莽曰：「此開姦臣作福之路而亂天命，宜絕其原。」莽亦厭之，遂使尚書大夫趙並驗治，</font><font size=4px color="#009090"><font size=4px>〔莽分九卿，每一卿置三大夫。尚書大夫，蓋屬共工也。治，直之翻。〕</font></font><font size=4px>非五威將帥所班，皆下獄。</font><font size=4px color="#009090"><font size=4px>〔下，遐稼翻。〕</font></font><font size=4px>

 　　初，甄豐、劉秀、王舜為莽腹心，唱導在位褒揚功德；安漢、宰衡之號及封莽母、兩子、兄子，</font><font size=4px color="#009090"><font size=4px>〔事並見上卷。〕</font></font><font size=4px>皆豐等所共謀，而豐、舜、秀亦受其賜，並富貴矣，非復欲令莽居攝也。</font><font size=4px color="#009090"><font size=4px>〔復，扶又翻；下同。〕</font></font><font size=4px>居攝之萌，出於泉陵侯劉慶、前煇光謝囂、</font><font size=4px color="#009090"><font size=4px>〔事見上卷元始五年。周申伯邑於謝，其後子孫以謝為氏。〕</font></font><font size=4px>長安令田終術。</font><font size=4px color="#009090"><font size=4px>〔事不見於史。〕</font></font><font size=4px>莽羽翼已成，意欲稱攝，豐等承順其意；莽輒復封舜、秀、豐等子孫以報之。豐等爵位已盛，心意既滿，又實畏漢宗室、天下豪桀；而疏遠欲進者並作符命，莽遂據以即真，</font><font size=4px color="#009090"><font size=4px>〔謂哀章等也。疏，與捤同。〕</font></font><font size=4px>舜、秀內懼而已。豐素剛強，莽覺其不說，故託符命文，徙豐為更始將軍，</font><font size=4px color="#009090"><font size=4px>〔說，讀曰悅。更，工衡翻。〕</font></font><font size=4px>與賣餅兒王盛同列；豐父子默默。時子尋為侍中、京兆大尹、茂德侯，即作符命：新室當分陝，立二伯，以豐為右伯，太傅平晏為左伯，如周、召故事。</font><font size=4px color="#009090"><font size=4px>〔師古曰：自陝以東，周公主之；自陝以西，召公主之。陝，即今陝州，是其地也。伯，長也。陝，音式冉翻。召，讀曰邵。〕</font></font><font size=4px>莽即從之，拜豐為右伯。當述職西出，未行，尋復作符命，言故漢氏平帝后黃皇室主為尋之妻。莽以詐立，心疑大臣怨謗，欲震威以懼 下，因是發怒曰：「黃皇室主天下母，此何謂也！」收捕尋。尋亡，豐自殺。尋隨方士入華山，</font><font size=4px color="#009090"><font size=4px>〔華山，在華陰縣南。華，戶化翻。〕</font></font><font size=4px>歲餘，捕得，辭連國師公秀子 </font><span class="h"><font size=4px>【章：十二行本「子」下有「侍中」二字；乙十一行本同；孔本同。】</font></font><font size=4px>隆威侯棻、</font><font size=4px color="#009090"><font size=4px>〔師古曰：棻，亦分字也；音扶云翻。〕</font></font><font size=4px>棻弟右曹、長水校尉、伐虜侯泳、大 司空邑弟左關將軍、掌威侯奇</font><font size=4px color="#009090"><font size=4px>〔莽置左關將軍，主函谷。〕</font></font><font size=4px>及秀門人侍中、騎都尉丁隆等，牽引公卿黨、親、列侯以下，死者數百人。乃流棻于幽州，放尋于三危，殛隆于羽山，</font><font size=4px color="#009090"><font size=4px>〔師古曰：放舜之罰共工等也。〕</font></font><font size=4px>皆驛車</font><span class="h"><font size=4px>【章：十二行本「車」下有「載」字；乙十一行本同；孔本同。】</font></font><font size=4px>傳致其屍</font><span class="h"><font size=4px>【章：十二行本作「其屍傳致」；乙十一行本同；孔本同。】</font></font><font size=4px>云。</font><font size=4px color="#009090"><font size=4px>〔傳，知戀翻。〕</font></font><font size=4px>

 　　是歲，莽始興神仙事，以方士蘇樂言，起八風臺，臺成萬金；</font><font size=4px color="#009090"><font size=4px>〔師古曰：費直萬金也。〕</font></font><font size=4px>又種五粱禾於殿中，</font><font size=4px color="#009090"><font size=4px>〔師古曰：五色禾也。谷永所云耕耘五德者也。晉灼曰：翼氏風角：五德，東方甲，南方丙，西方庚，北方壬，中央戊。種五色禾於此地而耕耘也。氾勝之曰：粱，是秫粟。〕</font></font><font size=4px>先以寶玉漬種，</font><font size=4px color="#009090"><font size=4px>〔煮鶴髓、艢瑁、犀、玉二十餘物，取汁以漬種。種，章勇翻。〕</font></font><font size=4px>計粟斛成一金。

 　　三年（辛未、一一）

 　　遣田禾將軍趙並發戍卒屯田五原、北假，以助軍糧。

 　　莽遣中郎將藺苞、副校尉戴級將兵萬騎，多齎珍寶至雲中塞下，招誘呼韓邪</font><span class="h"><font size=4px>【章：十二行本「邪」下有「單于」二字；乙十一行本同；孔本同。】</font></font><font size=4px>諸子，欲以次拜為十五單于。苞、級使譯出塞，誘呼左</font><span class="h"><font size=4px>【章：十二行本「左」作「右」；乙十一行本同；孔本同；退齋校同。】</font></font><font size=4px>犁汙王咸、咸子登、助三人至。</font><font size=4px color="#009090"><font size=4px>〔誘，音酉。〕</font></font><font size=4px>至則脅拜咸為孝單于，助為順單于，皆厚加賞賜；傳送助、登長安。</font><font size=4px color="#009090"><font size=4px>〔傳，張戀翻。〕</font></font><font size=4px>莽封苞為宣威公，拜為虎牙將軍；封級為揚威公，拜為虎賁將軍。單于聞之，怒曰：「先單于受漢宣帝恩，不可負也。</font><font size=4px color="#009090"><font size=4px>〔先單于，謂呼韓邪單于。〕</font></font><font size=4px>今天子非宣帝子孫，何以得 立！」遣左骨都侯、右伊秩訾王呼盧訾及左賢王樂將兵入雲中益壽塞，大殺吏民。</font><font size=4px color="#009090"><font size=4px>〔訾，子斯翻。〕</font></font><font size=4px>是後，單于歷告左右部都尉、</font><font size=4px color="#009090"><font size=4px>〔即左右大都尉也。〕</font></font><font size=4px>諸邊王</font><font size=4px color="#009090"><font size=4px>〔諸 王庭近漢邊者。〕</font></font><font size=4px>入塞寇盜，大輩萬餘，中輩數千，少者數百，殺鴈門、朔方太守、都尉，略吏民畜產，不可勝數，</font><font size=4px color="#009090"><font size=4px>〔勝，音升。〕</font></font><font size=4px>緣邊虛耗。

 　　是時諸將在邊，以大眾未集，未敢出擊匈奴。討濊將軍嚴尤諫曰：</font><font size=4px color="#009090"><font size=4px>〔濊，音穢。〕</font></font><font size=4px>「臣聞匈奴為害，所從來久矣，未聞上世有必征之者也。後世三家周、秦、漢征之，然皆未有得上策者也。周得中策，漢得下策，秦無策焉。當周宣王時，獫狁內侵，至于涇陽；</font><font size=4px color="#009090"><font size=4px>〔地理志，安定郡有涇陽縣。賢曰：涇陽故城，在今原州平涼縣南。〕</font></font><font size=4px>命將征之，盡境而還。其視戎狄之侵，譬猶蟁蝱，敺之而已，</font><font size=4px color="#009090"><font size=4px>〔蟁，古蚊字。蝱，音盲。敺，與驅同。〕</font></font><font size=4px>故天下稱明，是為中策。漢武帝選將練兵，約齎輕糧，</font><font size=4px color="#009090"><font size=4px>〔師古曰：約，少也。少齎衣裝。〕</font></font><font size=4px>深入遠戍，雖有克獲之功，胡輒報之。兵連禍結三十餘年，中國罷耗，匈奴亦創艾，</font><font size=4px color="#009090"><font size=4px>〔師古曰：罷，讀曰疲；耗，損也。創，音初向翻。艾，讀曰乂。〕</font></font><font size=4px>而天下稱武，是為下策。秦始皇不忍小恥而輕民力，築長城之固，延袤萬里，</font><font size=4px color="#009090"><font size=4px>〔師古曰：袤，長也，音茂。〕</font></font><font size=4px>轉輸之行，起於負海；疆境既完，中國內竭，以喪社稷，是為無策。</font><font size=4px color="#009090"><font size=4px>〔喪，息浪翻。〕</font></font><font size=4px>今天下遭陽九之厄， 比年饑饉，</font><font size=4px color="#009090"><font size=4px>〔比，毗至翻。〕</font></font><font size=4px>西北邊尤甚。發三十萬眾，具三百日糧，東援海、代，</font><font size=4px color="#009090"><font size=4px>〔師古曰：援，音爰，引也。余謂「代」，當作「岱」，岱山也。〕</font></font><font size=4px>南取江、 淮，然後乃備。計其道里，一年尚未集合，兵先至者聚居暴露，師老械弊，勢不可用，此一難也。邊既空虛，不能奉軍糧，內調郡國，不相及屬，此二難也。</font><font size=4px color="#009090"><font size=4px>〔師古 曰：調，發也，音徒釣翻。屬，音之欲翻。〕</font></font><font size=4px>計一人三百日食，用糒十八斛，</font><font size=4px color="#009090"><font size=4px>〔糒，音備，乾飯也。〕</font></font><font size=4px>非牛力不能勝；</font><font size=4px color="#009090"><font size=4px>〔勝，音升。〕</font></font><font size=4px>牛又自當齎食，加二十斛，重矣；胡地沙鹵，多乏水草，以往事揆之，軍出未滿百日，牛必物故且盡，餘糧尚多，人不能負，此三難也。胡地秋冬甚寒，春夏甚風，多齎釜鍑、薪炭，重不可勝，</font><font size=4px color="#009090"><font size=4px>〔師古曰：鍑，釜之大口者也，音富。勝，音升。〕</font></font><font size=4px>食糒飲水，以歷四時，</font><font size=4px color="#009090"><font size=4px>〔糒，音備。〕</font></font><font size=4px>師有疾疫之憂，是故前世伐胡不過百日，非不欲久，勢力不能，此四難也。輜重自隨，則輕銳者少，不得疾行，虜徐遁逃，勢不能及。幸而逢虜，又累輜重；</font><font size=4px color="#009090"><font size=4px>〔謂幸而逢虜，得與之戰，又為輜重所累也。重，直用翻。累，力瑞翻。〕</font></font><font size=4px>如遇險阻，銜尾相隨，</font><font size=4px color="#009090"><font size=4px>〔師古曰：銜，馬銜也。尾，馬尾也。言前後單行，不得並驅。〕</font></font><font size=4px>虜要遮前後，危殆不測，此五難也。</font><font size=4px color="#009090"><font size=4px>〔要，讀曰邀。〕</font></font><font size=4px>大用民力，功不可必立，臣伏憂之！今既發兵，宜縱先至者，令臣尤等深入霆擊，且以創艾胡虜。」</font><font size=4px color="#009090"><font size=4px>〔師古曰：請率見到之兵且以擊虜。艾，音乂。〕</font></font><font size=4px>莽不聽尤言，轉兵穀如故，天下騷動。

 　　咸既受莽孝單于之號，馳出塞歸庭，具以見脅狀白單于；單于更以為於栗置支侯，匈奴賤官也。</font><font size=4px color="#009090"><font size=4px>〔漢書，「栗」作「粟」。〕</font></font><font size=4px>後助病死，莽以登代助為順單于。

 　　吏士屯邊者所在放縱，而內郡愁於徵發，民棄城郭，始流亡為盜 賊，并州、平州尤甚。</font><font size=4px color="#009090"><font size=4px>〔并州部太原、上黨、上郡、西河、朔方、五原、雲中、定襄、鴈門等郡。余按此時未有平州；漢末公孫度自號平州牧，魏始分幽州置平州。 「平」字誤也。〕</font></font><font size=4px>莽令七公、六卿號皆兼稱將軍，</font><font size=4px color="#009090"><font size=4px>〔七公，四輔及三公也。六卿，羲和、作士、秩宗、典樂、共工、予虞。〕</font></font><font size=4px>遣著武將軍逯並等鎮名都，中郎將、繡 衣執法各五十五人，分鎮緣邊大郡。督大姦猾擅弄兵者，皆乘便為姦於外，撓亂州郡，</font><font size=4px color="#009090"><font size=4px>〔師古曰：撓，音火高翻；其字從手，下同。〕</font></font><font size=4px>貨賂為市，侵漁百姓。莽下書切責之曰：「自今以來，敢犯此者，輒捕繫，以名聞！」然猶放縱自若。北邊自宣帝以來，數世不見煙火之警，</font><font size=4px color="#009090"><font size=4px>〔謂匈奴款塞之後也。〕</font></font><font size=4px>人民熾盛，牛馬布野；及莽撓亂匈奴，與之搆難，</font><font size=4px color="#009090"><font size=4px>〔難，乃旦翻。〕</font></font><font size=4px>邊民死亡係獲，數年之間，北邊虛空，野有暴骨矣。</font><font size=4px color="#009090"><font size=4px>〔暴，步卜翻。〕</font></font><font size=4px>

 　　太師王舜自莽篡位後，病悸寖劇，死。</font><font size=4px color="#009090"><font size=4px>〔師古曰：心動曰悸。寖，漸也。悸，音葵季翻。〕</font></font><font size=4px>

 　　莽為太子置師、友各四人，秩以大夫。以故大司徒馬宮等為師疑、傅丞、阿輔、保拂，是為四師；</font><font size=4px color="#009090"><font size=4px>〔馬宮為師疑，宗伯鳳為傅丞，袁聖為阿輔，王嘉為保拂也。師古曰：拂，讀曰弼。〕</font></font><font size=4px>故尚書令唐林等為胥附、奔走、先後、禦侮，是為四友。</font><font size=4px color="#009090"><font size=4px>〔唐林為胥附，李充為奔走，趙襄為先後，廉丹為禦侮。走，讀曰奏。先，悉薦翻。後，胡茂翻。〕</font></font><font size=4px>又置師友、侍中、諫議、六經祭酒各一人，凡九祭酒，秩皆上卿。</font><font size=4px color="#009090"><font size=4px>〔師友、侍中、諫議三祭酒，并六經六祭酒，為九祭酒。〕</font></font><font size=4px>

 　　遣使者奉璽書、印綬、安車、駟馬迎龔勝，即拜為師友祭酒。</font><font size=4px color="#009090"><font size=4px>〔師古曰：就家迎之，因拜官。璽，斯氏翻。〕</font></font><font size=4px>使者與郡太守、縣長吏、三老、官屬、行義、諸生千人以上入勝里致詔。</font><font size=4px color="#009090"><font size=4px>〔龔勝，楚人，史逸其所居縣。百官表：縣令、丞、尉為長吏。師古曰：行義，謂鄉邑有行義之人。諸生，學徒也。行，下孟翻。〕</font></font><font size=4px>使者欲令勝起迎，久立門外。勝稱病篤，為牀室中戶西、南牖下，</font><font size=4px color="#009090"><font size=4px>〔師古曰：牖，窗也。於戶之西，室之南牖下也。〕</font></font><font size=4px>東道加朝服拖紳。</font><font size=4px color="#009090"><font size=4px>〔師古曰：拖，引也。臥著朝衣，故云加。引大帶於體也。論語稱孔子疾，君視之，東首加朝服拖紳，故放之也。首，守又翻。拖，音吐賀翻。〕</font></font><font size=4px>使者付璽書，奉印綬，內安車、駟馬，進謂勝曰：「聖朝未嘗忘君，制作未定，待君為政；思聞所欲施行，以安海內。」勝對曰：「素愚，加以年老被病，命在朝夕，隨使君上道，</font><font size=4px color="#009090"><font size=4px>〔師古曰：示若尊敬使者，故謂之使君。被，皮義翻。〕</font></font><font size=4px>必死道路，無益萬分！」使者要說，</font><font size=4px color="#009090"><font size=4px>〔師古曰：要，音一遙翻。說，音式芮翻。〕</font></font><font size=4px>至以印綬就加勝身；勝輒推不受。</font><font size=4px color="#009090"><font size=4px>〔推，吐雷翻。〕</font></font><font size=4px>使者上言：「方盛夏暑熱，勝病少氣，</font><font size=4px color="#009090"><font size=4px>〔少，詩沼翻。〕</font></font><font size=4px>可須秋涼乃發。」</font><font size=4px color="#009090"><font size=4px>〔師古曰：須，待也。〕</font></font><font size=4px>有詔許之。使者五日壹與太守俱問起居，為勝兩子及門人高暉等言：</font><font size=4px color="#009090"><font size=4px>〔為，于偽翻。〕</font></font><font size=4px>「朝廷虛心待君以茅土之封，雖疾病，宜移動至傳舍，</font><font size=4px color="#009090"><font size=4px>〔傳，知戀翻。〕</font></font><font size=4px>示有行意；必為子孫遺大業。」</font><font size=4px color="#009090"><font size=4px>〔大業，謂封邑也。〕</font></font><font size=4px>暉等白使者語，勝自知不見聽，即謂暉等：「吾受漢家厚恩，無以報；今年老矣，旦暮入地，誼豈以一身事二姓，下見故主哉！」勝因敕以棺斂喪事：</font><font size=4px color="#009090"><font size=4px>〔敕，誡也。師古曰：棺，音工喚翻。斂，音力贍翻。〕</font></font><font size=4px>「衣周於身，棺周於衣。勿隨俗動吾冢、種柏、作祠堂！」</font><font size=4px color="#009090"><font size=4px>〔師古曰：若葬多設器備，則恐被掘，故云動吾冢也。亦不得種柏及作祠堂，皆不隨俗。貢父曰：勝意謂一葬之後，更不隨俗動冢土，種柏、作祠堂。〕</font></font><font size=4px>語畢，遂不復開口飲食。</font><font size=4px color="#009090"><font size=4px>〔復，扶又翻。〕</font></font><font size=4px>積十四日死。死時，七十九矣。

 　　是時清名之士，又有琅邪紀逡、齊薛方、太原郇越、郇相、</font><font size=4px color="#009090"><font size=4px>〔師古曰：逡，音千旬翻。郇，音荀，又音胡頑翻。今郇、荀二姓並有之，俱稱周武王之後也。〕</font></font><font size=4px>沛唐林、唐尊，皆以明經飭行顯名於世。</font><font size=4px color="#009090"><font size=4px>〔師古曰：飭，謹也。行，下孟翻。〕</font></font><font size=4px>紀逡、兩唐皆仕莽，封侯，貴重，歷公卿位。唐林數上疏諫正，有忠直節。唐尊衣敝、履空，</font><font size=4px color="#009090"><font size=4px>〔師古曰：衣，音於既翻。著敝衣，躡空履也。空，穿也。〕</font></font><font size=4px>被虛偽名。</font><font size=4px color="#009090"><font size=4px>〔師古曰：被，音皮義翻。〕</font></font><font size=4px>郇相為莽太子四友，病死，莽太子遣使裞以衣衾，</font><font size=4px color="#009090"><font size=4px>〔師古曰：贈喪衣服曰裞；音式芮翻；其字從衣。〕</font></font><font size=4px>其子攀棺不聽，曰：「死父遺言：『師友之送，勿有所受！』今於皇太子得託友官，故不受也。」京師稱之。莽以安車迎薛方，方因使者辭謝曰：「堯、舜在上，下有巢、由。</font><font size=4px color="#009090"><font size=4px>〔巢父、許由也。〕</font></font><font size=4px>今明主方隆唐、虞之德，小臣欲守箕山之節。」</font><font size=4px color="#009090"><font size=4px>〔張晏曰：許由隱於箕山，在陽城，有許由祠。〕</font></font><font size=4px>使者以聞。莽說其言，</font><font size=4px color="#009090"><font size=4px>〔說，讀曰悅。〕</font></font><font size=4px>不強致。</font><font size=4px color="#009090"><font size=4px>〔強，其兩翻。〕</font></font><font size=4px>

 　　初，隃麋郭欽為南郡太守，</font><font size=4px color="#009090"><font size=4px>〔師古曰：隃麋，扶風之縣也。隃，音踰。〕</font></font><font size=4px>杜陵蔣詡為兗州刺史，</font><font size=4px color="#009090"><font size=4px>〔姓譜：周公之子封於蔣，後以為氏。〕</font></font><font size=4px>亦以廉直為名。莽居攝，欽、詡皆以病免官，歸鄉里，臥不出戶，卒於家。哀、平之際，沛國陳咸以律令為尚書。</font><font size=4px color="#009090"><font size=4px>〔中興之後，沛方為國。此由范史以後來所見書之也。陳咸，後漢陳寵之曾祖也。〕</font></font><font size=4px>莽輔政，多改漢制，咸心非之；及何武、鮑宣死，</font><font size=4px color="#009090"><font size=4px>〔事見上卷平帝元始三年。〕</font></font><font size=4px>咸歎曰：「易稱『見幾而作，不俟終日。』</font><font size=4px color="#009090"><font size=4px>〔易下繫之辭也。幾，居希翻。〕</font></font><font size=4px>吾可以逝矣！」即乞骸骨去職。及莽篡位，召咸為掌寇大夫；</font><font size=4px color="#009090"><font size=4px>〔掌寇大夫，當屬作士。〕</font></font><font size=4px>咸謝病不肯應。時三子參、欽、豐皆在位，咸悉令解官歸鄉里，閉門不出入，猶用漢家祖臘。人問其故，咸曰：「我先人豈知王氏臘乎！」悉收斂其家律令、書文，壁藏之。</font><font size=4px color="#009090"><font size=4px>〔按三十二卷成帝綏和元年，陳咸以淳于長事，廢歸故郡，以憂死。咸，沛郡相人也。此書沛國陳咸，本之後漢書陳寵傳。光武始改沛郡為沛國，二陳咸雖同居沛，各是一人。〕</font></font><font size=4px>又，齊栗融、北海禽慶、蘇章、</font><font size=4px color="#009090"><font size=4px>〔禽，姓也。墨子弟子有禽滑釐，又有碎首禽息。〕</font></font><font size=4px>山陽曹竟，皆儒生，去官，不仕於莽。

 　　班固贊曰：春秋列國卿大夫及至漢興將相名臣，耽</font><span class="h"><font size=4px>【章：十二行本「耽」上有「懷祿」二字；乙十一行本同；孔本同；張校同；退齋校同。】</font></font><font size=4px>寵以失其世者多矣，</font><font size=4px color="#009090"><font size=4px>〔師古曰：言不能去。〕</font></font><font size=4px>是故清節之士，於是為貴；然大率多能自治而不能治人。</font><font size=4px color="#009090"><font size=4px>〔治，直之翻。〕</font></font><font size=4px>王、貢之材，優於龔、鮑。守死善道，勝實蹈焉。</font><font size=4px color="#009090"><font size=4px>〔師古曰：論語孔子曰：守死善道。今龔勝不受莽官，蹈斯迹也。〕</font></font><font size=4px>貞而不諒，薛方近之。</font><font size=4px color="#009090"><font size=4px>〔師古曰：論語孔子曰：君子貞而不諒。謂君子之人，正其道耳，言不必信也。薛方引避亂朝，詭引巢、許為諭，近此義。近，其靳翻。〕</font></font><font size=4px>郭欽、蔣詡，好遯不汙，絕紀、唐矣。</font><font size=4px color="#009090"><font size=4px>〔師古曰：欽、詡不仕於莽，遯逃濁亂，不汙其節；殊於紀逡及兩唐。好，呼到翻。通鑑書龔勝之死，遂及一時人士，又書班固之論，其為監也，不亦昭乎！〕</font></font><font size=4px>

 　　是岁，濒河郡蝗生。

 　　河決魏郡，泛清河以東數郡。先是，莽恐河決為元城冢墓害；</font><font size=4px color="#009090"><font size=4px>〔莽曾祖賀以下冢墓在魏郡元城。先，悉薦翻。〕</font></font><font size=4px>及決東去，元城不憂水，故遂不堤塞。</font><font size=4px color="#009090"><font size=4px>〔塞，悉則翻。〕</font></font><font size=4px>

 　　四年（壬申、一二）

 　　春，二月，赦天下。

 　　厭難將軍陳欽、震狄將軍王巡上言：「捕得虜生口驗問，言虜犯邊者皆孝單于咸子角所為。」莽乃會諸夷，斬咸子登於長安市。

 　　大司馬甄邯死。</font><font size=4px color="#009090"><font size=4px>〔甄，之人翻。邯，戶甘翻。〕</font></font><font size=4px>

 　　莽至明堂，下書：「以洛陽為東都，常安為西都。邦畿連體，各有采、任。</font><font size=4px color="#009090"><font size=4px>〔男食邑於畿內曰采；女食邑於畿內曰任。師古曰：采，采服也。任，男服也。〕</font></font><font size=4px>州從禹貢為九；爵從周氏為五。</font><font size=4px color="#009090"><font size=4px>〔禹貢冀、兗、青、徐、揚、豫、荊、雍、梁，凡九州。周爵公、侯、伯、子、男，凡五等。〕</font></font><font size=4px>諸侯之員千有八百，</font><font size=4px color="#009090"><font size=4px>〔八州，州二百一十國，并畿內凡千七百七十三國。言千八百國，舉成數也。〕</font></font><font size=4px>附城之數亦如之，以俟有功。諸公一同，</font><font size=4px color="#009090"><font size=4px>〔地方百里曰同。〕</font></font><font size=4px>有眾萬戶，其餘以是為差。今已受封者，公侯以下凡七百九十六人，附城千五百五</font><span class="h"><font size=4px>【章：十二行本「五」作「一」；乙十一行本同；孔本同。】</font></font><font size=4px>十一人；以圖簿未定，未授國邑，且令受奉都內，</font><font size=4px color="#009090"><font size=4px>〔奉，讀曰俸。都內，積錢之府，屬大司農。〕</font></font><font size=4px>月錢數千。」諸侯皆困乏，至有傭作者。

 　　莽性躁擾，不能無為，</font><font size=4px color="#009090"><font size=4px>〔躁，則到翻。〕</font></font><font size=4px>每有所興造，動欲慕古，不度時宜，</font><font size=4px color="#009090"><font size=4px>〔度，徒洛翻。〕</font></font><font size=4px>制度又不定；吏緣為姦，天下謷謷，陷刑者眾。</font><font size=4px color="#009090"><font size=4px>〔師古曰：謷謷，眾口愁聲，音敖。〕</font></font><font size=4px>莽知民愁怨，乃下詔：「諸食王田，皆得賣之，勿拘以法。犯私買賣庶人者，且一切勿治。」</font><font size=4px color="#009090"><font size=4px>〔治，直之翻。〕</font></font><font size=4px>然他政誖亂，刑罰深刻，賦斂重數，猶如故焉。</font><font size=4px color="#009090"><font size=4px>〔誖，蒲內翻。數，所角翻。〕</font></font><font size=4px>

 　　初，五威將帥出西南夷，改句町王為侯，王邯怨怒不附。</font><font size=4px color="#009090"><font size=4px>〔師古曰：邯，句町王之名也，音下甘翻。〕</font></font><font size=4px>莽諷牂柯大尹周歆詐殺邯。</font><font size=4px color="#009090"><font size=4px>〔牂柯，音臧哥。考異曰：西南夷傳作「周欽」。莽傳作「周歆」，今從之。〕</font></font><font size=4px>邯弟承起兵殺歆，州郡擊之，不能服。莽又發高句驪兵擊匈奴；高句驪不欲行，郡強迫，皆亡出塞，因犯法為寇。</font><font size=4px color="#009090"><font size=4px>〔強，其兩翻。〕</font></font><font size=4px>遼西大尹田譚追擊之，為所殺。州郡歸咎於高句驪侯騶，嚴尤奏言：「貉人犯法，不從騶起；</font><font size=4px color="#009090"><font size=4px>〔貉，與貊同，莫百翻。後漢書，句驪，一名貊耳。〕</font></font><font size=4px>正有他心，宜令州郡且尉安之。</font><font size=4px color="#009090"><font size=4px>〔師古曰：假令騶有惡心，亦當且慰安。〕</font></font><font size=4px>今猥被以大罪，</font><font size=4px color="#009090"><font size=4px>〔師古曰：猥，多也，厚也。被，加也，音皮義翻。余謂猥，積也，曲也。〕</font></font><font size=4px>恐其遂畔，夫餘之屬必有和者。</font><font size=4px color="#009090"><font size=4px>〔和，胡臥翻。〕</font></font><font size=4px>匈奴未克，夫餘、濊貉復起，此大憂也。」</font><font size=4px color="#009090"><font size=4px>〔後漢書：濊與句驪同種，言語法俗大抵相類，各有部界。復，扶又翻。〕</font></font><font size=4px>莽不尉安，濊貉遂反；詔尤擊之。尤誘高句驪侯騶至而斬焉，傳首長安。</font><font size=4px color="#009090"><font size=4px>〔騶，側尤翻。〕</font></font><font size=4px>莽大說，更</font><span class="h"><font size=4px>【章：十二行本「更」上有「下書」二字；乙十一行本同；孔本同；退齋校同。】</font></font><font size=4px>名高句驪為下句驪。</font><font size=4px color="#009090"><font size=4px>〔說，讀曰悅。更，工衡翻；下同。〕</font></font><font size=4px>於是貉人愈犯邊，東北與西南夷皆亂。</font><font size=4px color="#009090"><font size=4px>〔東，濊貊；北，匈奴也。〕</font></font><font size=4px>莽志方盛，以為四夷不足吞滅，專念稽古之事，復下書：「以此年二月東巡狩，具禮儀調度。」</font><font size=4px color="#009090"><font size=4px>〔復，扶又翻。調，徒弔翻。〕</font></font><font size=4px>既而以文母太后體不安，且止待後。

 　　初，莽為安漢公時，欲諂太皇太后以斬郅支功，奏尊元帝廟為高宗；</font><font size=4px color="#009090"><font size=4px>〔事見上卷元始四年。〕</font></font><font size=4px>太后晏駕後，當以禮配食云。及莽改號太后為新室文母，絕之於漢，不令得體元帝，墮壞孝元廟。</font><font size=4px color="#009090"><font size=4px>〔師古曰：夫婦一體也。墮，毀也，音火規翻。壞，音怪。〕</font></font><font size=4px>更為文母太后起廟；獨置孝元廟故殿以為文母篹食堂，</font><font size=4px color="#009090"><font size=4px>〔置，捨也，留也。孟康曰：篹，音撰。晉灼曰：篹，具也。〕</font></font><font size=4px>既成，名曰長壽宮；以太后在，故未謂之廟，莽置酒長壽宮，請太后。既至，見孝元廟廢徹塗地，太后驚泣曰：「此漢家宗廟，皆有神靈，與何治而壞之！</font><font size=4px color="#009090"><font size=4px>〔師古曰：與，讀曰預。言此何罪於汝，無所干預，何為毀壞之！壞，音怪。〕</font></font><font size=4px>且使鬼神無知，又何用廟為！如令有知，我乃人之妃妾，豈宜辱帝之堂以陳饋食哉！」</font><font size=4px color="#009090"><font size=4px>〔釋名：吳人謂祭為饋。〕</font></font><font size=4px>私謂左右曰：「此人慢神多矣，能久得祐乎！」</font><font size=4px color="#009090"><font size=4px>〔祐，福也。神，助也。〕</font></font><font size=4px>飲酒不樂而罷。</font><font size=4px color="#009090"><font size=4px>〔樂，音洛。〕</font></font><font size=4px>自莽篡位後，知太后怨恨，求所以媚太后者無不為，然愈不說。</font><font size=4px color="#009090"><font size=4px>〔說，讀曰悅。〕</font></font><font size=4px>莽更漢家黑貂著黃貂；</font><font size=4px color="#009090"><font size=4px>〔孟康曰：侍中所著貂也，莽改漢制服黃。更，音工衡翻。著，音陟略翻。〕</font></font><font size=4px>又改漢正朔、伏臘曰。太后令其官屬黑貂；至漢家正、臘日，獨與其左右相對飲食。

 　　五年（癸酉、一三）

 　　春，二月，文母皇太后崩，年八十四；葬渭陵，與元帝合，而溝絕之。</font><font size=4px color="#009090"><font size=4px>〔如淳曰：葬於司馬門內，作溝絕之。〕</font></font><font size=4px>新室世世獻祭其廟；元帝配食，坐於牀下。莽為太后服喪三年。</font><font size=4px color="#009090"><font size=4px>〔為，于偽翻。〕</font></font><font size=4px>

 　　烏孫大、小昆彌遣使貢獻。莽以烏孫國人多親附小昆彌，見匈奴諸邊並侵，意欲得烏孫心，柔遣使者引小昆彌使坐大昆彌使上。</font><font size=4px color="#009090"><font size=4px>〔使，疏吏翻；下同。〕</font></font><font size=4px>師友祭酒滿昌劾奏使者曰：「夷狄以中國有禮誼，故詘而服從。</font><font size=4px color="#009090"><font size=4px>〔劾，戶僙翻。詘，與屈同。〕</font></font><font size=4px>大昆彌，君也。今序臣使於君使之上，非所以有夷狄也。奉使大不敬！」莽怒，免昌官。</font><font size=4px color="#009090"><font size=4px>〔師友祭酒，龔勝不肯就而滿昌為之。鳳皇翻于千仞，烏鳶彈射不去，非虛言也。〕</font></font><font size=4px>

 　　西域諸國以莽積失恩信，焉耆先叛，</font><font size=4px color="#009090"><font size=4px>〔焉耆國，治員渠城，去長安七千三百里。〕</font></font><font size=4px>殺都護但欽；西域遂瓦解。

 　　十一月，彗星出；二十餘日，不見。</font><font size=4px color="#009090"><font size=4px>〔彗，祥歲翻，旋芮翻，又徐醉翻。見，賢遍翻。〕</font></font><font size=4px>

 　　是歲，以</font><span class="h"><font size=4px>【章：十二行本「以」下有「犯」字；乙十一行本同；孔本同。】</font></font><font size=4px>挾銅炭者多，除其法。

 　　匈奴烏珠留單于死，用事大臣右骨都侯須卜當，</font><font size=4px color="#009090"><font size=4px>〔史記正義：匈奴須卜氏，掌獄訟。〕</font></font><font size=4px>即王昭君女伊墨居次云之伲也。云常欲與中國和親，又素與伊</font><span class="h"><font size=4px>【章：十二行本「伊」作「於」；乙十一行本同；退齋校同。】</font></font><font size=4px>栗置支侯咸厚善，</font><font size=4px color="#009090"><font size=4px>〔云於咸，咸季父也。〕</font></font><font size=4px>見咸前後為莽所拜，故遂立咸為烏累若鞮單于。</font><font size=4px color="#009090"><font size=4px>〔師古曰：累，音力追翻。〕</font></font><font size=4px>烏累單于咸立，以弟輿為右</font><span class="h"><font size=4px>【章：十二行本「右」作「左」；乙十一行本同。】</font></font><font size=4px>谷蠡王。</font><font size=4px color="#009090"><font size=4px>〔谷，音鹿。蠡，鹿奚翻。〕</font></font><font size=4px>烏珠留單于子蘇屠胡本為左賢王，後更謂之護于，</font><font size=4px color="#009090"><font size=4px>〔烏珠留單于以左賢王數死，不詳，更易命左賢王為護于。〕</font></font><font size=4px>欲傳以國。咸怨烏珠留單于貶己號，乃貶護于為左屠耆王。

 　　天鳳元年（甲戌、一四）

 　　春，正月，赦天下。

 　　莽下詔：「將以是歲四仲月徧行巡狩之禮，太官齎糒、乾肉，內者行張坐臥；</font><font size=4px color="#009090"><font size=4px>〔乾，音干。內者令，時屬共工。續漢志：內者令，掌布張諸衣物。師古曰：張坐臥者，謂帷帳茵席也。〕</font></font><font size=4px>所過毋得有所給。</font><font size=4px color="#009090"><font size=4px>〔師古曰：言自齎食及帷帳，以行在路所經過，不須供費也。〕</font></font><font size=4px>俟畢北巡狩之禮，即于土中居洛陽之都。」群公奏言：「皇帝至孝，新遭文母之喪，顏色未復，飲食損少；今一歲四巡，道路萬里，春秋尊，非糒、乾肉之所能堪。</font><font size=4px color="#009090"><font size=4px>〔糒，音備。乾，音干。〕</font></font><font size=4px>且無巡狩，須闋大服，以安聖體。」</font><font size=4px color="#009090"><font size=4px>〔師古曰：闋，盡也；音口決翻。〕</font></font><font size=4px>莽從之，要期以天鳳七年巡狩；厥明年，即土之中，遣太傅平晏、大司空王邑之洛陽營相宅兆，</font><font size=4px color="#009090"><font size=4px>〔相，息亮翻。宅，居也。壇域、塋界皆曰兆。〕</font></font><font size=4px>圖起宗廟、社稷、郊兆云。

 　　三月，壬申晦，日有食之。大赦天下。以災異策大司馬逯並就侯氏朝位，</font><font size=4px color="#009090"><font size=4px>〔免官，以侯爵就朝位。朝，直遙翻。〕</font></font><font size=4px>太傅平晏勿領尚書事。以利苗男訢為大司馬。</font><font size=4px color="#009090"><font size=4px>〔如淳曰：利苗，邑名。訢，音欣。〕</font></font><font size=4px>莽即真，尤備大臣抑奪下權，朝臣有言其過失者，輒拔擢。孔仁、趙博、費興等以敢擊大臣，故見信任，</font><font size=4px color="#009090"><font size=4px>〔洪氏隸釋曰：余家所收姓氏文字粗備；以諸書參考，頗多牴牾不合。姓苑云：費氏，禹後，音父位翻。李利涉編古命氏云：費氏出自魯桓公少子季友，受邑於費。元和姓纂：費氏，亦音秘。姓林云：費氏，音蜚；夏禹之後。余嘗攷之，此字有兩姓，音讀不同，源流亦異。有一音蜚，嬴姓，出於伯益之後，史記所載費昌、費中、楚費無極、漢費將軍、費直、費長房、費禕之徒，是其後也。其一音祕，姬姓，出於魯季友，姓苑所載琅邪費氏，是其後也。然則姓苑、姓林、姓纂皆云夏禹之後，姓纂又云亦音秘，及謂琅邪費氏為直之後，皆其差誤；而編古命氏以費將軍、費禕之徒出於魯季友，亦非也。師古曰：費，音扶昧翻。〕</font></font><font size=4px>擇名官而居之。國將哀章頗不清，莽為選置和叔，</font><font size=4px color="#009090"><font size=4px>〔師古曰：特為置此官。余謂莽以國將主冬，故置和叔之官。將，即亮翻；下同。〕</font></font><font size=4px>敕曰：「非但保國將閨門，當保親屬在西州者。」</font><span class="h"><font size=4px>【章：梓潼人，其親屬在西州。】</font></font><font size=4px>諸公皆輕賤，而章尤甚。</font><font size=4px color="#009090"><font size=4px>〔言十一公皆為莽所輕賤，而章尤甚也。〕</font></font><font size=4px>

 　　夏，四月，隕霜殺草木，海瀕尤甚。</font><font size=4px color="#009090"><font size=4px>〔師古曰：邊海之地也。〕</font></font><font size=4px>六月，黃霧四塞。</font><font size=4px color="#009090"><font size=4px>〔塞，悉則翻。〕</font></font><font size=4px>秋，七月，大風拔樹，飛北闕直城門屋瓦。</font><font size=4px color="#009090"><font size=4px>〔直城門，長安城西出南頭第二門。〕</font></font><font size=4px>雨雹，殺牛羊。</font><font size=4px color="#009090"><font size=4px>〔雨，于具翻。〕</font></font><font size=4px>

 　　莽以周官、王制之文，置卒正、連率、大尹，職如太守；</font><font size=4px color="#009090"><font size=4px>〔王制：三十國為卒，卒有正。十國有連，連有率。率，所類翻。守，式又翻。〕</font></font><font size=4px>又置州牧、部監二十五人。分長安城旁六鄉，置帥各一人。分三輔為六尉郡；</font><font size=4px color="#009090"><font size=4px>〔師古曰：三輔黃圖云：渭城、安陵以西，北至枸邑、義渠十縣，屬京尉大夫府，居故長安寺；高陵以北十縣，屬師尉大夫府，居故廷尉府；新豐以東，至湖十縣，屬翊尉大尺府，居城東；霸陵、杜陵，東至藍田，西至武功、郁夷十縣，屬光尉大夫府，居城南；茂陵、槐里，至汧十縣，屬扶尉大夫府，居城西；長陵、池陽以北，至雲陽、祋祤十縣，屬烈尉大夫府，居城北。帥，所類翻。〕</font></font><font size=4px>河內、河東、弘農、河南、潁川、南陽為六隊郡。</font><font size=4px color="#009090"><font size=4px>〔師古曰：隊，音遂。仲馮曰：河南，當為滎陽，莽所分為六隊之一也。下文自有河南大尹更為保忠信卿。河東兆隊，河內後隊，弘農右隊，滎陽祈隊，潁川左隊，南陽前隊。〕</font></font><font size=4px>更名河南大尹曰保忠信卿。</font><font size=4px color="#009090"><font size=4px>〔更，工衡翻；下同。〕</font></font><font size=4px>益河南屬縣滿三十，置六郊州長各一人，人主五縣。及他官名悉改。大郡至分為五，合百二十有五郡。九州之內，縣二千二百有三。又倣古六服為惟城、惟寧、惟翰、惟屏、惟垣、惟藩，各以其方為稱，</font><font size=4px color="#009090"><font size=4px>〔公作甸服，是惟城；諸在侯服，是為惟寧；在采、任諸侯，是為惟翰；在賓服，是為惟屏；在揆文教、奮武衛，是為惟桓；在九州之外，是為惟藩。屏，必郢翻。稱，尺證翻。〕</font></font><font size=4px>總為萬國焉。其後，歲復變更，一郡至五易名，而還復其故。吏民不能紀，每下詔書，輒繫其故名云。</font><font size=4px color="#009090"><font size=4px>〔按莽傳：詔曰：「祈隊，故滎陽，」是也。〕</font></font><font size=4px>

 　　匈奴右骨都侯須卜當、伊墨居次云勸單于和親，遣人之西虎猛制虜塞下，</font><font size=4px color="#009090"><font size=4px>〔漢書作「西河虎猛制虜塞下。」師古曰：虎猛，縣名。制虜塞，在其界。此逸「河」字。之，往也。〕</font></font><font size=4px>告塞吏云：「欲見和親侯。」和親侯者，王昭君兄子歙也。</font><font size=4px color="#009090"><font size=4px>〔師古曰：歙，音翕。〕</font></font><font size=4px>中部都尉以聞，</font><font size=4px color="#009090"><font size=4px>〔漢邊郡置五部都尉，分治屬縣。〕</font></font><font size=4px>莽遣歙、歙弟騎都尉、展德侯颯使匈奴，</font><font size=4px color="#009090"><font size=4px>〔師古曰：颯，音立。〕</font></font><font size=4px>賀單于初立，賜黃金、衣被、繒帛；紿言侍子登在，因購求陳良、終帶等。單于盡收陳良等二十七人，皆械檻付使者，遣廚唯姑夕王富等四十人送歙、颯。莽作焚如之刑，燒殺陳良等。</font><font size=4px color="#009090"><font size=4px>〔應劭曰：易有焚如、死如、棄如之言，莽依此作刑名也。如淳曰：焚如、死如、棄如者，謂不孝子也。不畜於父母，不容於朋友，故燒殺棄之。莽依此作刑名也。〕</font></font><font size=4px>

 　　緣邊大饑，人相食。諫大夫如普行邊兵還，言「軍士久屯寒苦，邊郡無以相贍。今單于新和，宜因是罷兵。」校尉韓威進曰：「以新室之威而吞胡虜，無異口中蚤蝨。臣願得勇敢之士五千人，不齎斗糧，飢食虜肉，渴飲其血，可以橫行！」莽壯其言，以威為將軍。然采普言，徵還諸將在邊者，免陳欽等十八人，又罷四關鎮都尉諸屯兵。</font><font size=4px color="#009090"><font size=4px>〔莽置四關，各有鎮都尉，領屯兵。〕</font></font><font size=4px>

 　　單于貪莽賂遺，</font><font size=4px color="#009090"><font size=4px>〔遺，于季翻。〕</font></font><font size=4px>故外不失漢故事，然內利寇掠；又使還，知子登前死，怨恨，</font><font size=4px color="#009090"><font size=4px>〔使，疏吏翻。還，從宣翻；又如字。〕</font></font><font size=4px>寇虜從左地入不絕。</font><font size=4px color="#009090"><font size=4px>〔師古曰：入為寇而虜掠。〕</font></font><font size=4px>使者問單于，輒曰：「烏桓與匈奴無狀黠民共為寇入塞，譬如中國有盜賊耳！</font><font size=4px color="#009090"><font size=4px>〔黠，下八翻。〕</font></font><font size=4px>咸初立持國，威信尚淺，盡力禁止，不敢有二心！」莽復發軍屯。</font><font size=4px color="#009090"><font size=4px>〔復，扶又翻；下同。〕</font></font><font size=4px>

 　　益州蠻夷愁擾，盡反，復殺益州大尹程降。</font><span class="h"><font size=4px>【章：十二行本「降」作「隆」；乙十一行本同；孔本同。】</font></font><font size=4px></font><font size=4px color="#009090"><font size=4px>〔武帝開滇國為益州郡，屬益州；莽屬梁州。〕</font></font><font size=4px>莽遣平蠻將軍馮茂發巴、蜀、犍為吏士，賦斂取足於民，以擊之。</font><font size=4px color="#009090"><font size=4px>〔犍，居言翻。斂，力贍翻。〕</font></font><font size=4px>

 　　莽復申下金、銀、龜、貝之貨， 頗增減其賈直，</font><font size=4px color="#009090"><font size=4px>〔賈，讀曰價。〕</font></font><font size=4px>而罷大、小錢，改作貨布、貨泉二品並行。</font><font size=4px color="#009090"><font size=4px>〔貨布，長三寸五分，廣一寸；首長八分有奇，廣八分；其圜好，徑二分半；足枝長八 分，閒廣二分；其文右曰：「貨」，左曰「布」，重二十五銖，直貨泉二十五。貨泉，徑一寸，重五銖；文右曰「貨」，左曰「泉」；文直一。孔穎達曰：案食貨 志，今世謂之「镏錢」，是也；邊猶為貨泉之字。大泉，即今四文錢也，四邊並有文也。貨布之形，今世難識；世人耕地猶有得者，古時一箇準二十五錢也。余按古所謂泉布者，其藏曰泉，其行曰布，取名於水泉，其流行無不徧；無不徧則布之義也。王莽以為貨二品，非古義。考異曰：食貨志，改作貨布在天鳳元年。莽傳在地皇元年，蓋以大錢盡之年；至地皇元年乃絕不行耳，非其年始作貨布也。〕</font></font><font size=4px>又以大錢行久，罷之恐民挾不止，乃令民且獨行大錢；盡六年，毋得復挾大錢矣。每一易錢，民用破業而大陷刑。 
</font><!--/HTMLBUILERPART0--><font size=4px>