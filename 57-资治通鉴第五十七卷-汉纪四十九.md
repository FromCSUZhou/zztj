<font size=4px>　　漢紀四十九</font><font size=4px color="#009090"><font size=4px>〔起黓困敦（壬子），盡上章涒灘（庚申），凡九年。〕</font></font><font size=4px>

 　　孝靈皇帝上之下

 　　熹平元年（壬子、一七二）

 　　春，正月，車駕上原陵。司徒掾陳留蔡邕曰：「吾聞古不墓祭。朝廷有上陵之禮，始謂謂可損；今見威儀，察其本意，乃知孝明皇帝至孝惻隱，不易奪也。</font><font size=4px color="#009090"><font size=4px>〔據禮儀志，西都舊有上陵，至東都則其儀文愈備，其略見四十四卷永平元年。上，時掌翻。掾，俞絹翻。易，以豉翻。〕</font></font><font size=4px>禮有煩而不可省者，此之謂也。」

 　　三月，壬戌，太傅胡廣薨，年八十二。廣周流四公，</font><font size=4px color="#009090"><font size=4px>〔太傅、太尉、司徒、司空。〕</font></font><font size=4px>三十餘年，</font><font size=4px color="#009090"><font size=4px>〔賢曰：廣以順帝漢安元年為司空，至熹平元年薨，三十一年也。〕</font></font><font size=4px>歷事六帝，</font><font size=4px color="#009090"><font size=4px>〔安、順、沖、質、桓、靈。〕</font></font><font size=4px>禮任極優，罷免未嘗滿歲，輒復升進。</font><font size=4px color="#009090"><font size=4px>〔復，扶又翻。〕</font></font><font size=4px>所辟多下名士，與故吏陳蕃、李咸並為三司。</font><font size=4px color="#009090"><font size=4px>〔三司，即三公。〕</font></font><font size=4px>練達故事，明解朝章，</font><font size=4px color="#009090"><font size=4px>〔解，戶買翻，曉也。朝，直遙翻。〕</font></font><font size=4px>故京師諺曰：「萬事不理，問伯始；天下中庸，有胡公。」</font><font size=4px color="#009090"><font size=4px>〔胡廣，字伯始。夫既曰：「萬事不理問伯始」，則當時之責望亦重矣，豈可以三十餘年周流四公為榮哉！賢曰：中，和也。庸，常也。中和可常行之德也。〕</font></font><font size=4px>然溫柔謹愨，常遜言恭色以取媚於時，無忠直之風，天下以此薄之。

 　　五月，己巳，赦天下，改元。

 　　長樂太僕侯覽坐專權橋奢，策收印綬，自殺。</font><font size=4px color="#009090"><font size=4px>〔長樂太僕，太后宮官也；主馭，宦者為之，秩二千石。樂，音洛。〕</font></font><font size=4px>

 　　六月，京師大水。

 　　竇太后母卒於比景，太后憂思感疾，癸巳，崩於雲臺。宦者積怨竇氏，以衣車載太后尸置城南市舍，數日，曹節、王甫欲用貴人禮殯。帝曰：「太后親立朕躬，統承大業，豈宜以貴人終乎！」於是發喪成禮。

 　　節等欲別葬太后，而以馮貴人配祔。</font><font size=4px color="#009090"><font size=4px>〔賢曰：祔，謂新死之主祔於先死者之廟，婦祔於其夫，所祔之妃妾祔於妾祖姑也。〕</font></font><font size=4px>詔公卿大會朝堂，</font><font size=4px color="#009090"><font size=4px>〔朝，直遙翻。〕</font></font><font size=4px>令中常侍趙忠監議。</font><font size=4px color="#009090"><font size=4px>〔監，古銜翻。〕</font></font><font size=4px>太尉李咸時病，扶輿而起，擣椒自隨，</font><font size=4px color="#009090"><font size=4px>〔孔穎達曰：釋木云：檓，大椒。郭璞曰：今椒樹叢生，實大者名為檓。陸璣疏云：椒樹如茱萸，有針刺，葉堅而滑澤，蜀人作茶，吳人作茗，皆合煮其葉以為香。今成皋山間有椒，謂之竹 葉椒，其樹亦如蜀椒，少毒熱，不中合藥也，可著飲食中；又用烝雞豚，最佳香。東海諸島亦有椒樹，枝葉皆相似，子長而不圓，甚香，其昧似橘皮。本草亦云： 椒，大熱，有毒。按李咸擣椒自隨，齊明帝將殺高武諸孫，敕太官煮椒二斛，蓋其毒能殺人也。〕</font></font><font size=4px>謂妻子曰：「若皇太后不得配食桓帝，吾不生還矣！」</font><font size=4px color="#009090"><font size=4px>〔欲以死爭之也。〕</font></font><font size=4px>既議，坐者數百人，各瞻望良久，莫肯先言。趙忠曰：「議當時定！」廷尉陳球曰：「皇太后以盛德良家，母臨天下，宜配先帝，是無所疑，」忠笑而言曰：「陳廷尉宜便操筆。」</font><font size=4px color="#009090"><font size=4px>〔操，千高翻。〕</font></font><font size=4px>球即下議曰：「皇太后自在椒房，有聰明母儀之德；遭時不造，援立聖明承繼宗廟，功烈至重。先帝晏駕，因遇大獄，遷居空宮，不幸早世，家雖獲罪，事非太后，今若別葬，誠失天下之望。且馮貴人冢嘗被發掘，骸骨暴露，與賊併尸，魂靈汙染，</font><font size=4px color="#009090"><font size=4px>〔賢曰：段熲為河南尹，坐盜發馮貴人冢，左遷諫議大夫。余據熲以延熹三年入為侍中，轉執金吾、河南尹，則發冢之事於是年近耳。被，皮義翻。〕</font></font><font size=4px>且無功於國，何宜上配至尊！」忠省球議，</font><font size=4px color="#009090"><font size=4px>〔省，悉井翻；下同。〕</font></font><font size=4px>作色俛仰，蚩球曰：「陳廷尉建此議甚健！」</font><font size=4px color="#009090"><font size=4px>〔蚩，笑也。〕</font></font><font size=4px>球曰：「陳、竇既冤，皇太后無故幽閉，臣常痛心，天下憤歎！今日言之，退而受罪，宿昔之願也！」李咸曰：「臣本謂宜爾，誠與意合。」於是公卿以下皆從球議。曹節、王甫猶爭，以為：「梁后家犯惡逆，別葬懿陵，</font><font size=4px color="#009090"><font size=4px>〔梁后先桓帝崩，葬懿陵。梁冀誅，始廢陵為貴人冢。〕</font></font><font size=4px>武帝黜廢衛后，而以李夫人配食，</font><font size=4px color="#009090"><font size=4px>〔戾太子之亂，武帝策廢其母衛后，后自殺。武帝崩，霍光緣帝雅意，以李夫人配食。〕</font></font><font size=4px>今竇氏罪深，豈得合葬先帝！」李咸復上疏曰：「臣伏惟章德竇后虐害恭懷，安思閻后家犯惡逆，</font><font size=4px color="#009090"><font size=4px>〔竇后事見四十六卷章帝建初八年。閻后事見五十卷、五十一卷安帝延光三年、四年。復，扶又翻。〕</font></font><font size=4px>而和帝無異葬之議，順朝無貶降文。</font><font size=4px color="#009090"><font size=4px>〔朝，直遙翻。〕</font></font><font size=4px>至於衛后，孝武皇帝身所廢棄，不可以為比。今長樂太后尊號在身，親嘗稱制，且援立聖明，光降皇祚。太后以陛下為子，陛下豈得不以太后為母！子無黜母，臣無貶君，宜合葬宣陵，一如舊制。」帝省奏，從之。</font><font size=4px color="#009090"><font size=4px>〔省，悉景翻。考異曰：袁紀云：「河南尹李咸執藥上書曰：『昔秦始皇幽閉母后，感茅焦之言，音駕迎母，供養如初。夫以秦后之惡，始皇之悖，尚納直臣之語，不失母子之恩，豈況皇太后不以罪歿，陛下之過有重始皇！臣謹左手齎章，右手執藥，詣闕自聞。如遂不省，臣當飲鴆自裁，下覲先帝，具陳得失。』章省，上感其言，使公卿更議。廷尉陳球乃下議。」與范不同，今從范書。〕</font></font><font size=4px>

 　　秋，七月，甲寅，葬桓思皇后于宣陵。

 　　有人書朱雀闕，</font><font size=4px color="#009090"><font size=4px>〔古今註：永平二年十一月，初作北宮，朱爵，南司馬門闕，在宮門之外。〕</font></font><font size=4px>言：「天下大亂，曹節、王甫幽殺太后，</font><font size=4px color="#009090"><font size=4px>〔考異曰：舊云：「常侍侯覽多殺黨人」按時覽已死，恐誤。今去之。〕</font></font><font size=4px>公卿皆尸祿，無忠言者。」詔司隸校尉劉猛逐捕，十日一會。猛以誹書言直，不肯急捕。月餘，主名不意；</font><font size=4px color="#009090"><font size=4px>〔賢曰：不得書闕主名。〕</font></font><font size=4px>猛坐左轉諫義大夫，以御史中丞段熲代之。熲乃四出逐捕，及太學游生繫者千餘人。節等又使熲以他事奏猛，論輸左校。</font><font size=4px color="#009090"><font size=4px>〔校，戶教翻。〕</font></font><font size=4px>

 　　初，司隸校尉王寓依倚宦官，求薦於太常張奐，奐拒之，寓遂陷奐以黨罪禁錮。奐嘗與段熲爭擊羌，不相平，</font><font size=4px color="#009090"><font size=4px>〔事見上卷建寧元年。〕</font></font><font size=4px>熲為司隸，欲逐奐歸敦煌而害之；</font><font size=4px color="#009090"><font size=4px>〔奐徙屬弘農事見上卷桓帝永康元年。敦，徒門翻。〕</font></font><font size=4px>奐奏記哀請於熲，乃得免。

 　　初，魏郡李膺李暠為司隸校尉，</font><font size=4px color="#009090"><font size=4px>〔暠，古老翻。〕</font></font><font size=4px>以舊怨殺扶風蘇謙；謙子不韋瘞而不葬，</font><font size=4px color="#009090"><font size=4px>〔瘞，於計翻。〕</font></font><font size=4px>變姓名，結客報仇。暠遷大司農，不韋匿於廥中，鑿地旁達暠之寢室，</font><font size=4px color="#009090"><font size=4px>〔說文曰：廥，芻槀藏，音工外翻。〕</font></font><font size=4px>殺其妾并小兒。暠大懼，以板藉地，一夕之徙。又掘暠父冢，斷取其頭，</font><font size=4px color="#009090"><font size=4px>〔斷，丁管翻。〕</font></font><font size=4px>標之於市。暠求捕不獲，憤恚，嘔血死。</font><font size=4px color="#009090"><font size=4px>〔恚，於避翻。〕</font></font><font size=4px>不韋遇赦還家，乃葬父行喪。張奐素睦於蘇氏，而段熲與暠善，熲辟不韋為司隸從事，不韋懼，稱病不詣。熲怒，使從事張賢就家殺之，先以鴆與賢父曰：「若賢不得不韋，便可飲此！」賢遂收不韋，并其一門六十餘人，盡誅之。

 　　勃海王悝之貶癭陶也，</font><font size=4px color="#009090"><font size=4px>〔悝，苦回翻。癭，於郢翻。〕</font></font><font size=4px>因中常侍王甫求復國，許謝錢五千萬；既而桓帝遺詔復悝國，</font><font size=4px color="#009090"><font size=4px>〔怪復國事見上卷永康元年。〕</font></font><font size=4px>悝知非甫功，不肯還謝錢。中常侍鄭颯、中黃門董騰數與悝交通，</font><font size=4px color="#009090"><font size=4px>〔颯，音立。數，所角翻。〕</font></font><font size=4px>甫密司察以告段熲。</font><font size=4px color="#009090"><font size=4px>〔司，讀曰伺。〕</font></font><font size=4px>冬，十月，收颯送北寺獄，使尚書令廉忠誣奏「颯等謀迎立悝，大逆不道」，遂詔冀州刺史數悝考實，迫責悝，令自殺；妃妾十一人、子女七十人、伎女二十四人皆死獄中，</font><font size=4px color="#009090"><font size=4px>〔伎，渠綺翻。〕</font></font><font size=4px>傅、相以悉伏誅。甫等十二人皆以功封列侯。

 　　十一月，會稽妖賊許生起句章，</font><font size=4px color="#009090"><font size=4px>〔句章縣，屬會稽郡。賢曰：故城在今越州鄮縣西。十三州志曰：句踐之地，南至句無，其後併吳，因大城之，章霸功，以示子孫，故曰句章。妖，於驕翻。句，音章句之句。〕</font></font><font size=4px>自稱陽明皇帝，眾以萬數，遺揚州刺史臧旻、丹陽太守陳寅討之。

 　　十二月，司徒許栩罷；以太鴻臚袁隗為司徒。</font><font size=4px color="#009090"><font size=4px>〔隗，五罪翻。考異曰：袁紀在四年。今從范書。〕</font></font><font size=4px>

 　　鮮卑寇并州。

 　　是歲，單于車兒死，子屠特若尸逐就單于立。</font><font size=4px color="#009090"><font size=4px>〔車，昌遮翻。〕</font></font><font size=4px>

 　　二年（癸丑、一七三）

 　　春，正月，大疫。

 　　丁丑，司空宗俱薨。

 　　二月，壬午，赦天下。

 　　以光祿勳楊賜為司空。

 　　三月，太尉李咸免。

 　　夏，五月，以司隸校尉段熲為太尉。

 　　六月，北海地震。

 　　秋，七月，司空楊賜免；以太常熲川唐珍為司空。珍，衡之弟也。

 　　冬，十二月，太尉段熲罷。

 　　鮮卑寇幽、并二州。

 　　癸酉晦，日有食之。

 　　二年（甲寅、一七四）

 　　春，二月，己巳，赦天下。

 　　以太常東海陳耽為太尉。

 　　三月，中山穆王暢薨，無子，國除。</font><font size=4px color="#009090"><font size=4px>〔暢，中山簡王焉之曾孫。焉，光武子。考異曰：本傳云：「子節王稚嗣，無子，國除。」與帝紀異，未知孰是，又不知稚薨在何年，今且從帝紀。〕</font></font><font size=4px>

 　　夏，六月，封河間王利子康為濟南王，奉孝仁皇祀。</font><font size=4px color="#009090"><font size=4px>〔帝入繼大宗，故以康奉孝仁皇祀。利，帝從兄弟也。濟，子禮翻。〕</font></font><font size=4px>

 　　吳郡司馬富春孫堅召募精勇，得千餘人，助州郡討許生。</font><font size=4px color="#009090"><font size=4px>〔百官志，郡有丞、長史，而無司馬。蓋是時以盜起，置司馬以主兵也。富春縣，屬吳郡。賢曰：今杭州富陽縣也，避晉簡文帝母鄭太后諱，改曰富陽。〕</font></font><font size=4px>冬，十一月，</font><span class="h"><font size=4px>【張：「月」下脫「堅從」二字。】</font></font><font size=4px>臧旻、陳寅大破生於會稽，斬之。</font><font size=4px color="#009090"><font size=4px>〔會，工外翻。〕</font></font><font size=4px>

 　　任城王博薨，無子，國絕。</font><font size=4px color="#009090"><font size=4px>〔桓帝延熹四年，博紹封任城國。〕</font></font><font size=4px>

 　　十二月，鮮卑入北地，太守夏育率屠各追擊，破之。</font><font size=4px color="#009090"><font size=4px>〔守，式又翻。夏，戶雅翻。屠，直於翻。〕</font></font><font size=4px>遷育為護烏桓校尉。鮮卑又寇并州。

 　　司空唐珍罷，以永樂少府許訓為司空。</font><font size=4px color="#009090"><font size=4px>〔永樂少府，董太后宮內也。樂，音洛。〕</font></font><font size=4px>

 　　四年（乙卯、一七五）

 　　春，三月，詔諸儒正五經文字，命議郎蔡邕為古文、篆、隸三體書之， 刻石，立于太學門外。</font><font size=4px color="#009090"><font size=4px>〔雒陽記曰：太學在雒陽城南開陽門外，講堂長十丈，廣二丈，堂前石經四部，本碑凡四十六枚。西行，尚書、周易、公羊傳十六碑存，十二 碑毀。南行，禮記十五碑悉崩壞。東行，論語三碑毀。禮記碑上有諫議大夫馬日磾、議郎蔡邕名。古文，科斗書也。篆，大篆也。隸，今謂之八分書。後魏江式曰：伏羲氏作而八封形其畫，軒轅氏興而靈龜彰其采。古史蒼頡覽二象之爻，觀鳥獸之迹，別刱文字，以代結繩。迄於三代，厥體頗異。雖依類取制，未能殊蒼氏矣。周禮：保氏教國子以六書：一曰指事，二曰象形，三曰形聲，四曰會意，五曰轉注，六曰假借。蓋是史頡之遺法。及宣王太史史籀著大篆十五篇，與古文或同或異，時人即謂之籀書。孔子修六經，左丘明述春秋，皆以古文。七國殊軌，文字乖別；秦兼天下，李斯奏罷不秦文者。斯作蒼頡篇，車府令趙高作爰歷篇，太史令胡母敬作博學篇，皆取史籀，或頗有省改，所謂小篆者也。秦燒經書，滌除舊典，官獄繁多，以趣約易，始用隸書，古文由此息矣。隸書者，始皇使下杜人程邈附於小篆所作也。世人以邈徒隸，即謂之隸書。故秦有八體：一曰大篆，二曰小篆，三曰符書，四曰蟲書，五曰摹印，六曰署書，七曰殳書，八曰隸書。漢興有尉律學，教以籀書，又習八體。又有草書，莫知誰始，其書形雖無厥誼，亦是一時之變通也。孝宣時，召通蒼頡讀者，獨張敞從受之。涼州刺史杜業、沛人爰禮、講學大夫秦近亦能言之。孝平時，徵禮等百餘人說文字於未央宮中，黃門侍郎揚雄採以作訓纂。亡新居攝，使大司馬甄豐校文字之部，頗改定古文，時有六書：一曰古文，孔子壁中書也；二曰奇字，即古文而異者；三曰篆書，云小篆也；四曰佐書，秦隸書也；五曰繆篆，所以摹印也；六曰鳥蟲，所以書幡信也。壁中書者，魯恭王壞孔子宅，而得尚書、春秋、論語、孝經也。又北平侯張蒼獻春秋左氏傳，書體與孔氏相類，即前代之古文矣。後漢，郎中扶風曹喜號曰工篆，小異斯法，而甚精巧，自是後學，皆其法也。又詔侍中賈逵修理舊文，殊藝異術，王教一端，苟有可以加於國者，靡不悉集。逵，即汝南許慎古學之師也。慎嗟時人之好奇，歎俗儒之穿鑿，撰說文解字十五篇，類聚群分，雜而不越，最可得而論也。左中郎將陳留蔡邕採李斯、曹喜之法，為古今雜形。詔於太學立石碑，刊載五經，題書楷法，多是邕書。後開鴻都，書畫奇能莫不雲集。時諸方獻篆，無出邕者。魏初，博士清河張揖著埤蒼、廣雅、古今字詁，綴拾遺漏，增長事類，抑於文為益，然其字計方之許篇，古今體用，或得或失。陳留邯戰淳亦與揖同時，善倉、雅、許氏字指，八體六書，精究閑理，有名於揖，又建三字石經於漢碑西，較之說文篆隸大同，而古字小異。又有京兆韋誕、河東衛覬二家，並號能篆，當時臺觀膀題、寶器之銘，悉是誕書，咸傳之子孫，世稱其妙。晉世，義陽王典祠令呂忱表上字林六卷，尋其況趣，附託許慎說文；而按偶章句，隱別古籀奇惑之字，文得正隸，不差篆意也。忱弟靜別放故左校令李登聲類之法，作韻集五卷，使宮商徴徵羽各為一篇，而文字與兄便是魯、衛，音讀楚、夏，時有不同。皇魏承百王之季，世易風移，文字改變，篆形繆錯，隸體失真，俗學鄙習，復加虛造，巧談辯士，以意為疑，炫惑於時，難以釐改，乃曰「追來為歸，巧言為辯，小兔為聴，神虫為蠶，」如斯甚眾，皆不合孔氏古書、史籀大篆、許氏說石、石經三字也。式言字學，本末頗詳，故備著之。趙明誠金石錄曰：石經，蓋漢靈帝熹平四年所立，其字則蔡邕小字八分書也；後漢書儒林傳敘云「為古文、篆、隸三體」者，非也，蓋邕所書乃八分，而三體石經乃魏時所建也。洪氏隸續曰：石經見於范史帝紀及儒林、宦者傳，皆云五經。蔡邕、張馴傳則曰六經。惟儒林傳云：為古文、篆、隸三體書法。酈氏水經云，漢立石經於太學。魏正始中，又刻古文、篆、隸三字石經。唐志有三字石經古篆兩種，曰尚書，曰左傳。獨隋志所書異同，其目有一字石經七種，三字石經三種。既以七經為蔡邕書矣，又云魏立一字石經，乃其誤也。范蔚宗時，三體石經與熹平所鐫並列於學官，故史筆誤書其事，後人襲其譌錯，或不見石刻，無以考正。趙氏雖以一字為中郎所書，而未見三體者。歐陽氏以三體為漢碑，而未嘗見一字者。近世方勺作泊宅編，載其弟匋所跋石經，亦為范書、隋志所惑，指三體為漢字。至公羊碑有馬日磾等名，乃云世用其所正定之本，因存其名。可謂謬論。北史江式云：魏邯戰涼以書教皇子，建三字石經於漢碑西。按此碑以正始年中立。漢書云：元嘉元年，度尚命邯戰涼作曹娥碑。時淳已弱冠，自云嘉至正始亦九十餘年。式以三字為魏碑則是；謂之邯戰淳所書，非也。〕</font></font><font size=4px>使後儒晚學咸取正焉。碑始立，其觀視及摹寫者車乘日千餘兩，填塞街陌。</font><font size=4px color="#009090"><font size=4px>〔乘，繩證翻。兩，音亮。塞，悉則翻。〕</font></font><font size=4px>

 　　初，朝議以州郡相黨，人情比周，</font><font size=4px color="#009090"><font size=4px>〔比，毗至翻；下同。〕</font></font><font size=4px>乃制氏姻之家及兩州人士不得對相監臨，</font><font size=4px color="#009090"><font size=4px>〔監，古銜翻。〕</font></font><font size=4px>至是後有三互法，</font><font size=4px color="#009090"><font size=4px>〔賢曰：三互，謂婚姻之家及兩州人不得交互為官也。復，扶又翻；下同。〕</font></font><font size=4px>禁忌轉密，選用艱難，幽、冀二州久缺不補。蔡邕上疏曰：「伏見幽、冀舊壞，鎧、馬所出，</font><font size=4px color="#009090"><font size=4px>〔賢曰：鎧，甲也。周禮考工記曰：燕無函。函，亦甲也。言幽、燕之地，家家皆能為函，故無函匠也。左傳曰：冀之北土，馬之所生。〕</font></font><font size=4px>比年兵饑，漸至空耗。今者闕職經時，吏民延屬，</font><font size=4px color="#009090"><font size=4px>〔比，毗至翻。延屬者，延頸而屬望也。屬，之欲翻。〕</font></font><font size=4px>而三府選舉，踰月不定。臣怪問其故，云避三互。十一州有禁，當取二州而已。又，二州之士或復限以歲月，</font><font size=4px color="#009090"><font size=4px>〔復，扶又翻；下同。〕</font></font><font size=4px>狐疑遲淹，兩州懸空，萬里蕭修，無所管繫。愚以為三互之禁，禁之薄者。今但申以威靈，明其憲令，對相部主，</font><font size=4px color="#009090"><font size=4px>〔冀州之人刺幽州，幽州之人刺冀州，是為對相部主。〕</font></font><font size=4px>尚囡懼不敢營私；況乃三互，何足為嫌！昔韓安國起自徒中，</font><font size=4px color="#009090"><font size=4px>〔韓安國，梁人，坐法抵罪，梁內史缺，天子遣使拜為梁內史，起徒中為二千石。〕</font></font><font size=4px>朱買臣出於幽賤，</font><font size=4px color="#009090"><font size=4px>〔朱買臣，吳人，家貧，賣薪以自給，後隨計吏至長安，拜會稽太守。〕</font></font><font size=4px>並以才宜，還守本邦，豈復顧循三互，繫以末制乎！臣願陛下上則先帝，蠲除近禁，其諸州刺史器用可換者，憮拘日月、三互，以差厥中。」朝廷不從。

 　　臣光曰：叔向有言：「國將亡，必多制。」</font><font size=4px color="#009090"><font size=4px>〔左傳叔向詒子產書之言也。〕</font></font><font size=4px>明王之政，謹擇忠賢而任之，凡中外之臣，有功則賞，有罪則誅，無所阿私，法制不煩而天下大治。</font><font size=4px color="#009090"><font size=4px>〔治，直吏翻。〕</font></font><font size=4px>所以然者何哉﹖執其本故也。及其衰也，百官之任不能擇人，而禁令益多，防閑益密，有功者以閡文不賞，</font><font size=4px color="#009090"><font size=4px>〔閡，與礙同。〕</font></font><font size=4px>為姦者以巧法免誅，上下勞擾而天下大亂。所以然者何哉﹖逐其末故也。孝靈之時，刺史、二千石貪如豺虎，暴殄烝民，而朝廷方守三互之禁。以今視之，豈不適足為笑而深可為戒哉！

 　　封河間王建孫佗為任城王。</font><font size=4px color="#009090"><font size=4px>〔佗，帝從兄弟之子也。佗，徒河翻。任，音壬。〕</font></font><font size=4px>

 　　夏，四月，郡、國七大水。

 　　五月，丁卯，赦天下。

 　　延陵園林災。</font><font size=4px color="#009090"><font size=4px>〔延陵，成帝陵也。〕</font></font><font size=4px>

 　　鮮卑寇幽州。

 　　六月，弘農、三輔螟。

 　　于窴王安國攻拘彌，大破之，殺其王。</font><font size=4px color="#009090"><font size=4px>〔窴，徒賢翻。〕</font></font><font size=4px>戊己校尉、西域長史各發兵輔立拘彌侍子定興為王，人眾裁千口。

 　　五年（丙辰、一七六）

 　　夏，四月，癸亥，赦天下。

 　　益州郡夷反，太守李顒討平之。</font><font size=4px color="#009090"><font size=4px>〔顒，魚容翻。〕</font></font><font size=4px>

 　　大雩。

 　　五月，太尉陳耽罷；以司空許訓為太尉。

 　　閏月，永昌太守曹鷥上書曰：「夫黨人者，或耆年淵德，或衣冠英賢，皆宜股肱王室，左右大猷者也；而久被禁錮，辱在塗泥。</font><font size=4px color="#009090"><font size=4px>〔被，皮義翻。〕</font></font><font size=4px>謀反大逆尚蒙赦宥，黨人何罪，獨不開恕乎！所以災異屢見，</font><font size=4px color="#009090"><font size=4px>〔見，賢遍翻。〕</font></font><font size=4px>水旱荐臻，皆由於斯。宜加沛然，以副天也。」帝省奏，大恕，</font><font size=4px color="#009090"><font size=4px>〔省，悉井翻。〕</font></font><font size=4px>即詔司隸、益州檻車收鷥，送槐里獄，掠殺之。</font><font size=4px color="#009090"><font size=4px>〔永昌郡，屬益州刺史。而扶風槐里縣，屬司隸。蓋詔益州收鷥，而司隸送槐里獄。掠，音亮。〕</font></font><font size=4px>於是詔州郡更考黨人門生、故吏、父子、兄弟在位者，悉免官禁錮，爰及五屬。</font><font size=4px color="#009090"><font size=4px>〔賢曰：謂斬衰、齊衰、小功、大功、緦麻也。〕</font></font><font size=4px>

 　　六月，壬戌，以太常南陽劉逸為司空。

 　　秋，七月，太尉許訓罷；以光祿勳劉寬為太尉。

 　　冬，十月，司徒袁隗罷；十一月，丙戌，以光祿大夫楊賜為司徒。

 　　令三公條秦長吏苛酷貪污者，罷免之。平原相漁陽陽球坐嚴酷，徵詣廷尉。</font><font size=4px color="#009090"><font size=4px>〔姓譜：齊人遷陽，子孫以國為氏。一曰：周景王封少子於陽樊，因邑命氏。考異曰：本傳：司空張顥條奏。按顥，光和元年為太尉，未嘗為司空。球，光和元年陷蔡邕時，已為將作大匠，不知被徵果在何年，唯熹平五年、六年、大旱，故附於此。〕</font></font><font size=4px>帝以球前為九江太守討賤有功，</font><font size=4px color="#009090"><font size=4px>〔球傳云：九江山賤起，三府上球有理姦才，拜九江太守。球到，設方略，凶賤殄破。〕</font></font><font size=4px>特赦之，拜議郎。

 　　市賈小民相聚為宣陵孝子者數十人，詔皆除太子舍人。</font><font size=4px color="#009090"><font size=4px>〔宣陵，桓帝陵。百官志：太子舍人秩二百石，更直宿衛，如三署郎中。賈，音古。〕</font></font><font size=4px>

 　　秋，七月，司空劉逸免；以衛尉陳球為司空。

 　　初，帝好文學，</font><font size=4px color="#009090"><font size=4px>〔好，呼到翻。〕</font></font><font size=4px>自造皇羲篇五十章，因引諸生能為文賦者並待制鴻都門下；後諸為尺牘及工書鳥篆者，</font><font size=4px color="#009090"><font size=4px>〔賢曰：說文曰：牘，書板也，長二尺。藝文志曰：六體者，古文、奇字、篆書、隸書、繆篆、蟲書。音義曰：古文，謂孔子壁中書也。奇字，即古文而異者也。篆書，謂小篆，蓋秦始皇使程邈所作也。隸書亦程邈所獻，主於徒隸，從簡易也。繆篆，謂其文屈曲纏繞，所以摹印章。蟲書，謂為蟲鳥之形，所以書旛信也。〕</font></font><font size=4px>皆加引召，遂至數十人。侍中祭酒樂松、賈護多引無行趣勢之徒置其間，</font><font size=4px color="#009090"><font size=4px>〔百官志：侍中有僕射一人，中興轉為祭酒。行，下孟翻。趣，七喻翻。〕</font></font><font size=4px>獈陳閭里小事；</font><font size=4px color="#009090"><font size=4px>〔獈，許記翻。〕</font></font><font size=4px>帝甚悅之，待以不次之位；又久不親行郊廟之禮。會詔群臣各陳政要，蔡邕上封事曰：「夫迎氣五郊，清廟祭祀、養老辟雍，</font><font size=4px color="#009090"><font size=4px>〔迎氣五郊及養老辟雍，註並見四十四卷明帝永平二年。漢宗廟一歲五祀，春以正月，夏以四月，秋以七月，冬以十月及臘。〕</font></font><font size=4px>皆帝者之大業，祖宗所祗奉也。而有司數以蕃國疏喪、宮內產生及吏卒小汙，</font><font size=4px color="#009090"><font size=4px>〔疏喪，謂疏屬之喪也。賢曰：小汙，謂病及死也。數，所角翻。〕</font></font><font size=4px>廢闕不行，忘禮敬之大，任禁忌之書，拘信小故，以虧大典。自今齋制宜如故典，</font><font size=4px color="#009090"><font size=4px>〔漢制：凡齋，天地七日，宗廟、山川五日，小祀三日。齋日內有汙染解齋，副倅行禮；先齋一日有汙穢災變，齋祀如儀。〕</font></font><font size=4px>庶答風霆、災妖之異。</font><font size=4px color="#009090"><font size=4px>〔妖，於驕翻。〕</font></font><font size=4px>又，古者取士必使諸侯歲貢，</font><font size=4px color="#009090"><font size=4px>〔尚書大傳曰：古者諸侯之於天子，三歲一貢士。〕</font></font><font size=4px>孝武之世，郡舉孝廉，又有賢良、文學之選，於是名臣輩出，文武並興。漢之得人，數路而已。</font><font size=4px color="#009090"><font size=4px>〔賢曰：數路，謂孝廉、賢良、文學之類也。〕</font></font><font size=4px>夫書畫辭賦，才之小者；臣國治政，未有其能。</font><font size=4px color="#009090"><font size=4px>〔治，直之翻；下同。〕</font></font><font size=4px>陛下即位之初，先涉經術，聽政餘日，觀省篇章，</font><font size=4px color="#009090"><font size=4px>〔省，悉井翻。〕</font></font><font size=4px>聊以游意當代博奕，非以為教化取士之本。而諸生競利，作者鼎沸，其高者頗引經訓風喻之言，下則連偶俗語，有類俳優，或竊成文，虛冒名氏。臣每受詔於盛化門，差次錄第，其未及者，亦復隨輩皆見拜擢。既加之恩，難復收改，但守奉祿，於義已弘，不可復使治民，</font><font size=4px color="#009090"><font size=4px>〔復，扶又翻。〕</font></font><font size=4px>及在州郡。昔孝宣會諸儒於石渠，</font><font size=4px color="#009090"><font size=4px>〔事見二十七卷甘露三年。〕</font></font><font size=4px>章帝集學士於白虎，</font><font size=4px color="#009090"><font size=4px>〔事見四十六卷建初四年。〕</font></font><font size=4px>通經釋義，其事優大，文武之道，所宜從之。若乃小能小善，雖有可觀，孔子以為致遠則泥，君小固當志其大者。</font><font size=4px color="#009090"><font size=4px>〔賢曰：子夏曰：雖小道，必有可觀者焉，致遠恐泥。鄭玄註云：小道，如今諸子書也。泥，謂滯陷不通。邕以為孔子之言，當別有所據也。泥，乃計翻。〕</font></font><font size=4px>又，前一切以宣陵孝子為太子舍人，臣聞孝文皇帝制喪服三十六日，</font><font size=4px color="#009090"><font size=4px>〔事見十四卷文帝後七年。〕</font></font><font size=4px>雖繼體之君，父子至親，公卿列臣受恩之重，皆屈情從制，不敢踰越。今虛偽小人，本非骨肉，既無垶私之恩，又無祿仕之實，側隱之心，義無所依。至有姦軌之人通容其中；桓思皇后祖載之時，</font><font size=4px color="#009090"><font size=4px>〔鄭玄曰：祖，謂將葬，祖祭於庭。載，謂升柩於車也。〕</font></font><font size=4px>東郡有盜人妻者，亡在孝中，本縣追捕，乃伏其辜。虛偽雜穢，難得勝言。</font><font size=4px color="#009090"><font size=4px>〔勝，音升。〕</font></font><font size=4px>太子官屬，宜搜選令德，豈有但取丘墓凶醜之人！其為不詳，莫與大焉，</font><font size=4px color="#009090"><font size=4px>〔言雖他有不祥，莫與比並大也。〕</font></font><font size=4px>宜遺歸田里，以明詐偽。」書奏，帝乃親迎氣北郊及行辟雍之禮。及詔宣陵孝子為舍人者悉改為丞、尉焉。</font><font size=4px color="#009090"><font size=4px>〔漢縣置丞、尉。丞，署文書，典知倉獄。尉，主盜賤。〕</font></font><font size=4px>

 　　護烏桓校尉夏育上言：</font><font size=4px color="#009090"><font size=4px>〔校，戶教翻。夏，戶雅翻。上，時掌翻。〕</font></font><font size=4px>「鮮卑寇邊，自春以來三十餘發，請徵幽州諸郡兵出塞擊之，一冬、二春，必能禽滅。」先是護羌校尉田晏坐事論刑，</font><font size=4px color="#009090"><font size=4px>〔先，悉薦翻。〕</font></font><font size=4px>被原，</font><font size=4px color="#009090"><font size=4px>〔被，皮義翻。〕</font></font><font size=4px>欲立功自效，乃請中常侍王甫求得為將。甫因此議遣兵與育并力討賤，帝乃拜晏為破鮮卑中郎將；大臣多有不同；乃召百官議於朝堂。蔡邕議曰：「征討殊類，所由尚矣。然而時有同異，勢有可否，故謀有得失，事有成敗，不可齊也。夫以世宗神武，將帥良猛，財賦充實，所括廣遠，數十年間，官民俱匱，猶有悔焉。</font><font size=4px color="#009090"><font size=4px>〔謂輪臺哀痛之詔也。〕</font></font><font size=4px>況今人財並乏，事劣昔時乎！自匈奴遁逃，鮮卑強盛，據其故地，</font><font size=4px color="#009090"><font size=4px>〔事見四十七卷和帝永元五年。〕</font></font><font size=4px>稱兵十萬，才力勁健，意智益生；加以關塞不嚴，禁網多漏，精金良鐵，皆為賊有，漢人逋逃為之謀主，兵利馬疾，過於匈奴。昔段熲良將，習兵善戰，有事西羌，猶十餘年。</font><font size=4px color="#009090"><font size=4px>〔段熲自桓帝延熹二年擊西羌，至建寧二年始成功，凡十一年。〕</font></font><font size=4px>今育、晏才策未必過熲，鮮卑種眾不弱曩時，</font><font size=4px color="#009090"><font size=4px>〔種，章勇翻。〕</font></font><font size=4px>是為耗竭諸夏，并力蠻夷。夫邊垂之患，手足之疥搔，中國之困，胸背之瘭疽，</font><font size=4px color="#009090"><font size=4px>〔賢曰：疥，音介。搔，新到翻。埤蒼曰：瘭，必燒翻。杜預註左傳曰：疽，惡瘡也。〕</font></font><font size=4px>方今郡縣盜賊尚不能禁，況此醜虜而可伏乎！昔高祖忍平城之恥，呂后棄慢書之詬，</font><font size=4px color="#009090"><font size=4px>〔詬，古候翻，恥也。〕</font></font><font size=4px>方之於今，何者為盛﹖天設山河，秦築長城，漢起塞垣，所以別內外，異殊俗也。</font><font size=4px color="#009090"><font size=4px>〔別，彼列翻。〕</font></font><font size=4px>苟無慂國內侮之患則可矣，</font><font size=4px color="#009090"><font size=4px>〔慂，與蹙同。〕</font></font><font size=4px>豈與蟲螘之虜</font><font size=4px color="#009090"><font size=4px>〔螘，與蟻同。〕</font></font><font size=4px>校往來之數哉！雖或破之，豈可殄盡，而方令本朝為之旱食乎！</font><font size=4px color="#009090"><font size=4px>〔為，于偽翻；下同。旰，晚也，音古按翻。〕</font></font><font size=4px>昔淮南王安諫伐越曰：『如使越人蒙死以逆執事，廝輿之卒有一不備而歸者，</font><font size=4px color="#009090"><font size=4px>〔前書音義曰：廝，微也。輿，眾也。〕</font></font><font size=4px>雖得越王之首，猶為大漢羞之。』而欲以齊民易醜虜，皇威辱外夷，就如其言，猶已危矣，況乎得失不可量邪！」</font><font size=4px color="#009090"><font size=4px>〔量，音良。〕</font></font><font size=4px>帝不從。八月，遣夏育出高柳，田晏出雲中，匈奴中郎將臧旻率南單于出鴈門，各將萬騎，三道出塞二千餘里。檀石槐命三部大人各帥眾逆戰，</font><font size=4px color="#009090"><font size=4px>〔檀石槐分其國為三部，見五十五卷桓帝延熹九年。帥，讀曰率。〕</font></font><font size=4px>育等大敗，喪其節傳輜重，</font><font size=4px color="#009090"><font size=4px>〔喪，息浪翻。傳，株戀翻。重，直用翻。〕</font></font><font size=4px>各將數十騎奔還，死者什七八。三將檻車徵下獄，</font><font size=4px color="#009090"><font size=4px>〔下，遐稼翻。〕</font></font><font size=4px>贖為庶人。

 　　冬，十月，癸丑朔，日有食之。

 　　太尉刘宽免。

 　　辛丑，京师地震。

 　　十一月，司空陳球免。

 　　十二月，甲寅，以太常河南孟戫為太尉。</font><font size=4px color="#009090"><font size=4px>〔戫，音乙六翻。〕</font></font><font size=4px>

 　　以太常陳耽為司空。

 　　遼西太守甘陵趙苞到官，遣使迎母及妻子，垂當到郡；道經柳城，</font><font size=4px color="#009090"><font size=4px>〔杜佑曰：漢遼西郡故城在盧龍城東。柳城縣，屬遼西郡；賢曰：故城在今營州南。〕</font></font><font size=4px>值鮮卑萬餘人入塞寇鈔，</font><font size=4px color="#009090"><font size=4px>〔鈔，楚交翻。〕</font></font><font size=4px>苞母及妻子遂為所劫質，</font><font size=4px color="#009090"><font size=4px>〔質，音致，劫以為質也。〕</font></font><font size=4px>載以擊郡。苞率騎二萬與賊對陳，</font><font size=4px color="#009090"><font size=4px>〔陳，讀曰陣。〕</font></font><font size=4px>賤出母以示苞，苞悲號，謂每曰：「為子無狀，欲以微祿奉養朝夕，不圖為母作禍。</font><font size=4px color="#009090"><font size=4px>〔號，戶刀翻。養，羊亮翻。為，于偽翻。〕</font></font><font size=4px>昔為母子，今為王臣，義不得顧私恩，毀忠節，唯當萬死，無以塞罪。」</font><font size=4px color="#009090"><font size=4px>〔塞，悉則翻。〕</font></font><font size=4px>母遙謂曰：「威豪，</font><font size=4px color="#009090"><font size=4px>〔趙苞，字威豪。〕</font></font><font size=4px>人各有命，何得相顧以虧忠義，爾其勉之！」苞即時進戰，賊悉摧破，其母妻皆為所害。苞自上歸葬，</font><font size=4px color="#009090"><font size=4px>〔自上奏乞歸葬也。上，時掌翻。〕</font></font><font size=4px>帝遣使弔慰，封鄃侯。</font><font size=4px color="#009090"><font size=4px>〔鄃，音輸。〕</font></font><font size=4px>苞葬訖，謂鄉人曰：「食祿而避難，非忠也；</font><font size=4px color="#009090"><font size=4px>〔難，乃旦翻。〕</font></font><font size=4px>殺母以全義，非孝也。如是，有何面目立於天下！」遂歐血而死。

 　　光和元年（戊午、一七八）是年三月改元。〕

 　　春，正月，合浦、交趾烏滸蠻反，</font><font size=4px color="#009090"><font size=4px>〔滸，呼古翻。〕</font></font><font size=4px>招引九真、日南民攻沒郡縣。

 　　太尉孟戫罢。

 　　二月，辛亥朔，日有食之。

 　　癸丑，以光祿勳陳國、袁滂為司徒。

 　　己未，地震。

 　　置鴻都門學，其諸生皆敕州郡、三公舉用辟召，或出為刺史、太守，入為尚書、侍中，有封侯、賜爵者；</font><font size=4px color="#009090"><font size=4px>〔賜爵關內侯以下也。〕</font></font><font size=4px>士君子皆恥與為列焉。

 　　三月，辛丑，赦天下，改元。

 　　以太常常山張顥為太尉。顥，中常侍奉之弟也。

 　　夏，四月，丙辰，地震。

 　　侍中寺雌雞化為雄。

 　　司空陳耽免；以太常來豔為司空。

 　　秋，七月，壬子，青虹見玉堂後殿庭中。</font><font size=4px color="#009090"><font size=4px>〔洛陽官殿名，南官有玉堂前後殿。見，賢遍翻。〕</font></font><font size=4px>詔召光祿大夫楊賜等詣金商門，</font><font size=4px color="#009090"><font size=4px>〔洛陽記曰：南宮有崇德殿、太極殿，殿西有金商門。〕</font></font><font size=4px>問以災異及消復之術。</font><font size=4px color="#009090"><font size=4px>〔消復者，消變而復其常也。〕</font></font><font size=4px>賜對曰：「春秋讖曰：『天投蜺，天下怨，海內亂。』</font><font size=4px color="#009090"><font size=4px>〔春秋演孔圖曰：霓者，斗之亂精也，失度投蜺見。郭璞註爾雅曰：雙出，色鮮盛者為雄，曰虹；闇者為雌，曰蜺。〕</font></font><font size=4px>加四百之期，亦復垂及。</font><font size=4px color="#009090"><font size=4px>〔春秋演孔圖曰：劉四百歲之際，褒漢王輔，皇王以期，有名不就。宋均註曰：雖褒族人為漢王以自輔，以當有應期，名見攝錄者，故名不就也。復，扶又翻。〕</font></font><font size=4px>今妾媵、閹尹之徒共專國朝，</font><font size=4px color="#009090"><font size=4px>〔媵，以證翻。朝，直遙翻。〕</font></font><font size=4px>欺罔日月；又，鴻都門下招會群小，造作賦說，見寵於時，更相薦說，</font><font size=4px color="#009090"><font size=4px>〔更，工衡翻。〕</font></font><font size=4px>旬月之間，並各拔擢。樂松處常伯，任芝居納言，</font><font size=4px color="#009090"><font size=4px>〔常伯，侍中。納言，尚書。處，昌呂翻。〕</font></font><font size=4px>郤儉、梁鵠各受豐爵不次之寵，</font><font size=4px color="#009090"><font size=4px>〔姓譜：欲，晉卿郤氏之後。〕</font></font><font size=4px>而令搢紳之徒委伏畎鍈，</font><font size=4px color="#009090"><font size=4px>〔鍈，古畝字。〕</font></font><font size=4px>口誦堯、舜之言，身蹈絕俗之行，</font><font size=4px color="#009090"><font size=4px>〔行，下孟翻。〕</font></font><font size=4px>棄捐溝壑，不見逮及。冠屐倒易，陵谷化處，幸賴皇天垂象譴告。周書曰：『天子見怪則修德，諸侯見怪則修政，卿大夫見怪則修職，士庶人見怪則修身。』</font><font size=4px color="#009090"><font size=4px>〔此逸書也。〕</font></font><font size=4px>唯陛下斥遠佞巧之臣，</font><font size=4px color="#009090"><font size=4px>〔遠，于願翻。〕</font></font><font size=4px>速徵鶴鳴之士，</font><font size=4px color="#009090"><font size=4px>〔易曰：鶴鳴在陰，其子和之；我有好爵，吾與爾靡之。繫辭曰：君子居室，言善，則千里之外應之。鶴鳴之士，言士之修身踐言，為時所稱者也。〕</font></font><font size=4px>斷絕尺一，</font><font size=4px color="#009090"><font size=4px>〔斷，丁管翻。〕</font></font><font size=4px>抑止槃游，冀上天還威，眾變可弭。」

 　　議郎蔡邕對曰：「臣伏思諸異，皆亡國之怪也。天於大漢殷勤不已，故屢出祅變以當譴責，</font><font size=4px color="#009090"><font size=4px>〔祅，與妖同，於驕翻。〕</font></font><font size=4px>吹令人君感悟，改危即安。今蜺墮、雞化，皆婦人干政之所致也。前者乳母趙嬈，貴重天下，</font><font size=4px color="#009090"><font size=4px>〔嬈，奴鳥翻。〕</font></font><font size=4px>讒諛驕溢，續以永樂門史霍玉，</font><font size=4px color="#009090"><font size=4px>〔永樂門史，董太后宮官。樂，音洛。〕</font></font><font size=4px>依阻城社，又為姦邪。今道路紛紛，復云有程大人者，</font><font size=4px color="#009090"><font size=4px>〔宮中耆宿，皆稱中大人。復，扶又翻。〕</font></font><font size=4px>察其風聲，將為國患；宜高為隄防，明設禁令，深惟趙、霍，以為至戒。今太尉張顥，為玉所進；光祿勳偉璋，有名貪濁；</font><font size=4px color="#009090"><font size=4px>〔偉，姓；璋，名。〕</font></font><font size=4px>又長水校尉趙玹，</font><font size=4px color="#009090"><font size=4px>〔玹，音玄。〕</font></font><font size=4px>屯騎校尉蓋升，</font><font size=4px color="#009090"><font size=4px>〔蓋，古合翻。〕</font></font><font size=4px>並叨時幸，榮富優足；宜念小人在位之咎，退思引身避賢之福。。伏見廷尉郭禧，純厚老成；光祿大夫橋玄，聰達方直；故太尉劉寵，忠實守正；並宜為謀主，數見訪問。</font><font size=4px color="#009090"><font size=4px>〔數，所角翻。〕</font></font><font size=4px>夫宰相大臣，君之四體，委任責成，優劣已分，不宜聽納小使，雕琢大臣也。</font><font size=4px color="#009090"><font size=4px>〔賢曰：雕琢，謂鐫削以成其罪也。〕</font></font><font size=4px>又，尚方工技之作，</font><font size=4px color="#009090"><font size=4px>〔續漢志：尚方，掌上手工，作御刀劍諸好器物。技，巨綺翻。〕</font></font><font size=4px>鴻都篇賦之文，可且消息，以示惟憂。</font><font size=4px color="#009090"><font size=4px>〔惟，思也。〕</font></font><font size=4px>宰府孝廉，士之高選，近者以辟召不慎，切責三公，而今業以小文超取選舉，開請託之門，違明王之典，眾心不厭，</font><font size=4px color="#009090"><font size=4px>〔賢曰：厭，伏也，音一葉翻。〕</font></font><font size=4px>莫之敢言；臣願陛下忍而絕之，思惟萬機，以答天望。聖朝既自約厲，左右近臣亦宜從化，人自仰損，以塞咎戒，</font><font size=4px color="#009090"><font size=4px>〔塞，悉則翻。〕</font></font><font size=4px>則天道虧滿，鬼神福謙矣。</font><font size=4px color="#009090"><font size=4px>〔易曰：天道虧盈而益謙，鬼神害盈而福謙。以盈為滿者，避惠帝諱也。〕</font></font><font size=4px>夫君臣不密，上有漏言之戒，下有失身之禍，</font><font size=4px color="#009090"><font size=4px>〔易曰：君不密則失臣，臣不密則失身。〕</font></font><font size=4px>願寢臣表，無使盡忠之吏受怨姦仇。」章奏，帝覽而歎息；因起更衣，</font><font size=4px color="#009090"><font size=4px>〔更，工衡翻。〕</font></font><font size=4px>曹節於後竊視之，悉宣語左右，</font><font size=4px color="#009090"><font size=4px>〔語，牛倨翻。〕</font></font><font size=4px>事遂漏露。其為邕所裁黜者，側目思報。

 　　初，邕與大源臚劉郃素不相平，</font><font size=4px color="#009090"><font size=4px>〔臚，陵如翻。郃，古合翻，又曷閣翻。〕</font></font><font size=4px>叔父衛尉質又與將作大匠陽球有隙。球即中常侍程璜女夫也。璜遂使人飛章言「邕、質數以私 事請託於郃，郃不聽。邕含隱切，志欲相中。」</font><font size=4px color="#009090"><font size=4px>〔賢曰：中，傷也。郃，古合翻。數，所角翻。中，竹仲翻。〕</font></font><font size=4px>於是詔下尚書召邕詰狀。</font><font size=4px color="#009090"><font size=4px>〔下，遐稼翻；下是下同。 詰，去吉翻。〕</font></font><font size=4px>邕上書曰：「臣實愚戇，</font><font size=4px color="#009090"><font size=4px>〔戇，陟降翻。〕</font></font><font size=4px>不顧後害，陛下不念忠臣直言，宜加掩蔽，誹謗卒至，</font><font size=4px color="#009090"><font size=4px>〔卒，讀曰猝。〕</font></font><font size=4px>便用疑怪。臣年四十有六，孤特一 身，得託名忠臣，死有餘榮，恐陛下於此不復聞至言矣！」</font><font size=4px color="#009090"><font size=4px>〔復，扶又翻。〕</font></font><font size=4px>於是下邕、質於雒陽獄，劾以「仇怨奉公，議害大臣，大不敬，棄市。」</font><font size=4px color="#009090"><font size=4px>〔誣邕以請託不聽，志欲中傷，為仇怨奉公之吏。三公、九卿皆大臣也。劾，戶概翻，又戶得翻。〕</font></font><font size=4px>事奏，中常侍河南呂強愍邕無罪，力為伸請，</font><font size=4px color="#009090"><font size=4px>〔為，于偽翻。〕</font></font><font size=4px>帝亦更思其章，有詔：「減死一等，與家屬髡鉗徙朔方，不得以赦令除。」陽球使客追路刺邕，</font><font size=4px color="#009090"><font size=4px>〔刺，七亦翻。〕</font></font><font size=4px>客感其義，皆莫為用。球又賂其部主，</font><font size=4px color="#009090"><font size=4px>〔部主，州牧、郡守也。〕</font></font><font size=4px>使加毒害，所賂者反以其情戒邕，由是得免。

 　　八月，有星孛于天市。</font><font size=4px color="#009090"><font size=4px>〔孛，蒲內翻。〕</font></font><font size=4px>

 　　九月，太尉張顥罷；以太常陳球為太尉。

 　　司空來豔薨。</font><font size=4px color="#009090"><font size=4px>〔考異曰：袁紀云：「豔以久病罷。」今從范書。〕</font></font><font size=4px>冬，十月，以屯騎校尉袁逢為司空。

 　　宋皇后無寵，後宮幸姬眾共譖毀。勃海王悝妃宋氏即后之姑也，中常侍王甫恐后怨之，</font><font size=4px color="#009090"><font size=4px>〔悝被誅，事見上熹平元年。悝，苦回翻。〕</font></font><font size=4px>因譖后挾左道祝詛；</font><font size=4px color="#009090"><font size=4px>〔祝，職救翻。詛，莊助翻。〕</font></font><font size=4px>帝信之，遂策收璽綬。</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>后自致暴室，以憂死。父不其鄉侯酆及兄弟並被誅。</font><font size=4px color="#009090"><font size=4px>〔不其縣，前漢屬琅邪郡，後漢併省為鄉。賢曰：故城在今萊州即墨縣西南，蓋其縣之鄉也。其，音基。被，皮義翻；下同。〕</font></font><font size=4px>

 　　丙子晦，日有食之。

 　　尚書盧植上言：「凡諸黨錮多非其罪，可加赦恕，申宥回枉。又，宋后家屬並以無辜委骸橫尸，不得斂葬，</font><font size=4px color="#009090"><font size=4px>〔斂，力贍翻。〕</font></font><font size=4px>宜敕收拾，以安遊魂。又，郡守、刺史一月數遷，宜依黜陟以章能否，縱不九載，可滿三歲。</font><font size=4px color="#009090"><font size=4px>〔賢曰：書曰：三歲考績，三考黜陟幽明。孔安國註曰：三年考功。三考，九年。能否幽明有別，升進其明者，黜退其幽者，此皆唐堯之法也。載，子亥翻。〕</font></font><font size=4px>又，請謁希求，一宜禁塞，</font><font size=4px color="#009090"><font size=4px>〔塞，悉則翻。〕</font></font><font size=4px>選舉之事，責成主者。又，天子之體，理無私積，宜弘大務，蠲略細微。」帝不省。</font><font size=4px color="#009090"><font size=4px>〔省，悉井翻。〕</font></font><font size=4px>

 　　十一月，太尉陳球免；十二月，丁巳，以光祿大夫橋玄為太尉。

 　　鮮卑寇酒泉；種眾日多，</font><font size=4px color="#009090"><font size=4px>〔重，章勇翻。〕</font></font><font size=4px>緣邊莫不被毒。</font><font size=4px color="#009090"><font size=4px>〔被，皮義翻。〕</font></font><font size=4px>

 　　詔中尚方</font><font size=4px color="#009090"><font size=4px>〔即尚方也，屬少府。〕</font></font><font size=4px>為鴻都文學樂松、江覽等三十二人圖象立贊，以勸學者。</font><font size=4px color="#009090"><font size=4px>〔為，于偽翻。〕</font></font><font size=4px>尚書飲陽球諫曰：「臣案松、覽等皆出於微蔑，</font><font size=4px color="#009090"><font size=4px>〔蔑者，微之甚，幾於無也。〕</font></font><font size=4px>斗筲小人，</font><font size=4px color="#009090"><font size=4px>〔筲，竹器，容斗二升，音所交翻。〕</font></font><font size=4px>依憑世戚，附託權豪，俛睫，</font><font size=4px color="#009090"><font size=4px>〔睫，即涉翻，目毛也。〕</font></font><font size=4px>徼進明時。徼進明時。</font><font size=4px color="#009090"><font size=4px>〔徼，一遙翻。〕</font></font><font size=4px>或獻賦一篇，或鳥篆盈簡，</font><font size=4px color="#009090"><font size=4px>〔賢曰：八體書有鳥篆，象形以為字也。〕</font></font><font size=4px>而位升郎中，形圖丹青。亦有筆不點牘，辭不辨心，假手請字，妖偽百品，莫不蒙被殊恩，蟬蛻滓濁。</font><font size=4px color="#009090"><font size=4px>〔賢曰：說文曰：蛻，蟬蛇所解皮也，音式銳翻，或音他外翻。〕</font></font><font size=4px>是以有識掩口，</font><font size=4px color="#009090"><font size=4px>〔謂掩口而笑也。〕</font></font><font size=4px>天下嗟嘆。臣聞圖象之設，以昭勸戒，欲飲人君動鑒得失，未聞豎子小人詐作文頌，而可妄竊天官，垂象圖素者也。今太學、東觀</font><font size=4px color="#009090"><font size=4px>〔東觀，在南宮。觀，古玩翻。〕</font></font><font size=4px>足以宣明聖化，願罷鴻都之選，以銷天下之謗。」書奏，不省。</font><font size=4px color="#009090"><font size=4px>〔省，悉井翻。〕</font></font><font size=4px>

 　　是歲，初開西邸賣官，</font><font size=4px color="#009090"><font size=4px>〔開邸舍於西園，因謂之西邸。〕</font></font><font size=4px>入錢各有差：二千石二千萬；四百石四百萬；其以德次應選者半之，或三分之一；於西園立庫以貯之。</font><font size=4px color="#009090"><font size=4px>〔貯，丁呂翻。〕</font></font><font size=4px>或詣闕上書占令長，隨縣好醜，豐約有賈。</font><font size=4px color="#009090"><font size=4px>〔占，章贍翻。長，知兩翻。賈，讀曰價。〕</font></font><font size=4px>富者則先入錢，貧者到官然後倍輸。又私令左右賣公卿，公千萬，卿五百萬。初，帝為侯時常苦貧，及即位，每歎桓帝不能作家居，</font><font size=4px color="#009090"><font size=4px>〔居，積也。〕</font></font><font size=4px>曾無私錢，故賣官聚錢以為私藏。</font><font size=4px color="#009090"><font size=4px>〔藏，徂浪翻。〕</font></font><font size=4px>

 　　帝嘗問侍中楊奇曰：「朕何如桓帝﹖」對曰：「陛下之於桓帝，亦猶虞舜比德唐堯。」帝不悅曰：「卿強項，</font><font size=4px color="#009090"><font size=4px>〔賢曰：強項，言不低屈也。〕</font></font><font size=4px>真楊震子孫，死後必復致大鳥矣。」</font><font size=4px color="#009090"><font size=4px>〔大鳥事見五十一卷安帝延光四年。復，扶又翻。〕</font></font><font size=4px>奇，震之曾孫也。

 　　南匈奴屠特若尸逐就单于死，子呼徵立。

 　　二年（己未、一七九）

 　　春，大疫。

 　　三月，司徒袁滂免，以大鴻臚劉郃為司徒。</font><font size=4px color="#009090"><font size=4px>〔考異曰：袁紀：「二月，丁巳，滂免。」「劉郃」作「劉邵」。今從范書。〕</font></font><font size=4px>

 　　乙丑，太尉橋玄罷，拜太中大夫；以太中大夫段熲為太尉。玄幼子遊門次，為人所劫，登樓求貨；</font><font size=4px color="#009090"><font size=4px>〔所謂劫質也。〕</font></font><font size=4px>玄不興。司隸校尉、河南尹圍守玄家，不敢迫。玄瞋目呼曰：</font><font size=4px color="#009090"><font size=4px>〔瞋，七人翻。呼，火故翻。〕</font></font><font size=4px>「姦人無狀，玄豈以一子之命而縱國賊乎！」促令攻之，玄子亦死。玄因上言：「天下凡有劫質，皆并殺之，不得贖以財寶，開張姦路。」由是劫質遂絕。</font><font size=4px color="#009090"><font size=4px>〔質，音致。〕</font></font><font size=4px>

 　　京兆地震。

 　　司空袁逢罷；以太常張濟為司空。

 　　夏，四月，甲戌苜，日有食之。

 　　王甫、曹節等姦虐弄權，扇動內外，太尉段熲阿附之。節、甫父兄子弟為卿、校、牧、守、令、長老布滿天下，所在貪暴。</font><font size=4px color="#009090"><font size=4px>〔校，戶教翻。守，式又翻。長，知兩翻。〕</font></font><font size=4px>甫養子吉為沛相，尤殘酷，凡殺人，皆磔尸車上，隨其罪目，宣示屬縣，</font><font size=4px color="#009090"><font size=4px>〔賢曰：罪目，罪名也。磔，陟格翻。〕</font></font><font size=4px>夏月腐爛，則以繩連其骨，周徧一郡乃止，見者駭懼。視事五年，凡殺萬餘人。尚書令陽球常拊髀發憤曰：「若陽球作司隸，此曹子安得容乎！」既而球果遷司隸。

 　　甫使門生於京兆界辜榷官財物七千餘萬，</font><font size=4px color="#009090"><font size=4px>〔前書音義曰：辜，障也；榷，專也；謂障餘人買賣而自取其利。榷，古岳翻。〕</font></font><font size=4px>熲方以日食自劾。球詣闕謝恩，因奏甫、熲及中常侍淳于登、袁赦、封拡等罪惡，</font><font size=4px color="#009090"><font size=4px>〔姓譜：封，夏封父之後。拡，音吐嗑翻。〕</font></font><font size=4px>辛巳，悉收甫、熲等送雒陽獄，及甫子永樂少府萌、沛相吉。</font><font size=4px color="#009090"><font size=4px>〔樂，音洛。〕</font></font><font size=4px>球自臨考，甫等五毒備極；萌先嘗為司隸，乃謂球曰：「父子既當伏誅，亦以先後之義，少以楚毒假借老父。」</font><font size=4px color="#009090"><font size=4px>〔少，詩沼翻。〕</font></font><font size=4px>球曰：「爾罪惡無狀，死不滅責，乃欲論先後求假借邪！」萌乃罵曰：「爾前奉事吾父子如奴，奴敢反汝主乎！今日臨危相擠，</font><font size=4px color="#009090"><font size=4px>〔擠，子細翻，又則兮翻。〕</font></font><font size=4px>行自及也！」球使以土窒萌口，垂扑交至，</font><font size=4px color="#009090"><font size=4px>〔菙，止橤翻。扑，普卜翻。〕</font></font><font size=4px>父子悉死於杖下；熲亦自殺。乃僵磔甫尸於夏城門，大署牓曰：「賊臣王甫。」盡沒入其財產，妻子皆徙比景。

 　　球既誅甫，欲以次表曹節等，乃敕中都官從事曰：</font><font size=4px color="#009090"><font size=4px>〔中都官從事，即都官從事，主察舉百官犯法者。中興以後，專令掊擊貴戚。〕</font></font><font size=4px>「妅箵去權貴大猾，</font><font size=4px color="#009090"><font size=4px>〔去，羌呂翻。〕</font></font><font size=4px>乃議其餘耳。公卿豪右若袁氏兒輩，</font><font size=4px color="#009090"><font size=4px>〔時諸袁以與袁赦同宗，貴寵於世。〕</font></font><font size=4px>從事自辦之，何須校尉邪！」權門聞之， 莫不屏氣。</font><font size=4px color="#009090"><font size=4px>〔屏，必郢翻。〕</font></font><font size=4px>曹節等皆不敢出沐。會順帝虞貴人葬，</font><font size=4px color="#009090"><font size=4px>〔虞貴人，順帝母。〕</font></font><font size=4px>百官會喪還，曹節見磔甫尸道次，慨然抆淚曰：</font><font size=4px color="#009090"><font size=4px>〔賢曰：抆，拭也，音亡 粉翻。〕</font></font><font size=4px>「我曹可自相食，何宜使犬舐其汁乎！」</font><font size=4px color="#009090"><font size=4px>〔舐，池爾翻。考異曰：袁紀云：「球會虞貴人葬，還入夏城門，曹節見謁於道旁。球大罵曰：『賊臣曹節。』」 節收淚於車中，而有是語。今從范書。〕</font></font><font size=4px>語諸常侍：「今且俱入，勿過里舍也。」</font><font size=4px color="#009090"><font size=4px>〔語，牛倨翻。〕</font></font><font size=4px>節直入省，白帝曰：「陽球故酷暴吏，前三府奏當免官，以九江微功，復見擢用。</font><font size=4px color="#009090"><font size=4px>〔事見上建寧六年。復，扶又翻；下同。〕</font></font><font size=4px>愆過之人，好為妄作，</font><font size=4px color="#009090"><font size=4px>〔好，呼到翻。〕</font></font><font size=4px>不宜使在司隸，以騁毒虐。」帝乃徙球為衛尉。時球出謁陵，</font><font size=4px color="#009090"><font size=4px>〔諸陵皆在司部，故司隸出謁陵。〕</font></font><font size=4px>節敕尚書令召拜，不得稽留尺一。球被召急，因求見帝，</font><span class="h"><font size=4px>【章：甲十一行本「帝」下有「叩頭」二字；乙十一行本同；張校同；退齋校同。】</font></font><font size=4px>曰：「臣無清高之行，橫蒙鷹犬之任，</font><font size=4px color="#009090"><font size=4px>〔謂司隸主搏噬姦非，猶鷹犬也。行，下孟翻。橫，戶孟翻。〕</font></font><font size=4px>前雖誅王甫、段熲，蓋狐狸小醜，未足宣示天下。願假臣一月，必令豺狼鴟梟各服其辜。」</font><font size=4px color="#009090"><font size=4px>〔梟，堅堯翻。〕</font></font><font size=4px>叩頭流血。殿上呵叱曰：「衛尉扞詔邪！」至於再三，乃受拜。

 　　於是曹節、朱瑀等權勢復盛。節領尚書令。郎中梁人審忠上書曰：</font><font size=4px color="#009090"><font size=4px>〔審，姓也。漢初有審食其。〕</font></font><font size=4px>「階下即位之初，未能萬機，皇太后念在撫育，權時攝政，故中常侍蘇康、管霸應時誅殄。太傅陳蕃、大將軍竇武考其黨與，志清朝政。</font><font size=4px color="#009090"><font size=4px>〔朝，直遙翻。〕</font></font><font size=4px>華容侯朱瑀知事覺靈，禍及其身，遂興造逆謀，作亂王室，撞碯省闥，</font><font size=4px color="#009090"><font size=4px>〔撞，直江翻。碯，與踏同。〕</font></font><font size=4px>執奪璽綬，迫脅陛下，聚會群臣，離間骨肉母子之恩，</font><font size=4px color="#009090"><font size=4px>〔間，古莧翻。〕</font></font><font size=4px>素所親厚，布在州郡，或登九列，或據三司。</font><font size=4px color="#009090"><font size=4px>〔九列，九卿也。三司，三公也。〕</font></font><font size=4px>不惟祿重位尊之責，</font><font size=4px color="#009090"><font size=4px>〔惟，思也。〕</font></font><font size=4px>而苟營私門，多蓄財貨，繕修第舍，連里竟巷，盜取御水，以作漁釣，</font><font size=4px color="#009090"><font size=4px>〔賢曰：水入宮苑為御水。〕</font></font><font size=4px>車馬服玩，擬於天家。</font><font size=4px color="#009090"><font size=4px>〔天家，猶王家也。君，天也，故謂之天家。〕</font></font><font size=4px>群公卿士，杜口吞聲，莫敢有言，州牧郡守，承順風旨，辟召選舉，釋賢取愚。故蟲蝗為之生，夷寇為之起。</font><font size=4px color="#009090"><font size=4px>〔為，于偽翻。〕</font></font><font size=4px>天意憤盈，積十餘年；故頻歲日食於上，地震於下，所以譴戒人主，欲令覺悟，誅鉏無狀。昔高宗以雉雊之變，故獲中興之功；</font><font size=4px color="#009090"><font size=4px>〔高宗肜日：有飛雉升鼎耳而雊，懼而脩德，殷以中興。〕</font></font><font size=4px>近者神祇啟悟陛下，發赫斯之怒，</font><font size=4px color="#009090"><font size=4px>〔詩云：王赫斯怒。〕</font></font><font size=4px>故王甫父子應時馘鋳，路人士女莫不稱善，若除父母之讎。誠怪陛下復忍孽臣之類，不悉殄滅。</font><font size=4px color="#009090"><font size=4px>〔忍，謂含忍也，隱忍也。孽，魚列翻。〕</font></font><font size=4px>昔奏信趙高，以危其國；</font><font size=4px color="#009090"><font size=4px>〔事見八卷奏二世紀。〕</font></font><font size=4px>吳使刑臣，身遘其禍。</font><font size=4px color="#009090"><font size=4px>〔左傳：吳伐越，獲俘焉，以為閽，使守舟。吳子餘祭觀舟，閽以刀弒之。〕</font></font><font size=4px>今以不忍之恩，赦夷族之罪，姦謀一成，悔亦何及！臣為郎十五年，皆耳目聞見，瑀之所為，誠皇天所不復赦。願陛下留漏刻之聽，</font><font size=4px color="#009090"><font size=4px>〔漏之度，晝夜百刻。留漏刻之聽，言少須臾留聽也。〕</font></font><font size=4px>裁省臣表，</font><font size=4px color="#009090"><font size=4px>〔省，悉井翻。〕</font></font><font size=4px>掃滅醜類，以答天怒。興瑀考驗，有不如言，願受湯鑊之誅，妻子并徙，以絕妄言之路。」章寢不報。

 　　中常侍呂強清忠奉公，帝以眾例封為都鄉侯，強固辭不受，因上疏陳事曰：「臣聞高祖重約，非功臣不侯，所以重天爵、明勸戒也。中常侍曹節等，宦官祐薄，品卑人賤，讒諂媚主，佞邪徼寵，</font><font size=4px color="#009090"><font size=4px>〔徼，一遙翻，又古堯翻。〕</font></font><font size=4px>有趙高之禍，未轘裂之誅。</font><font size=4px color="#009090"><font size=4px>〔賢曰：轘裂，以車 裂也。〕</font></font><font size=4px>陛下不悟，妄授茅土，開國承家，小人是用，</font><font size=4px color="#009090"><font size=4px>〔易曰：開國承家，小人勿用。〕</font></font><font size=4px>又并及家人，重金兼紫，</font><font size=4px color="#009090"><font size=4px>〔賢曰：金印紫綬；重兼，言累積也。重，直龍 翻。〕</font></font><font size=4px>交結邪黨，下比群佞。</font><font size=4px color="#009090"><font size=4px>〔比，毗至翻。〕</font></font><font size=4px>陰陽乖刺，</font><font size=4px color="#009090"><font size=4px>〔刺，盧達翻。〕</font></font><font size=4px>稼穡荒蕪，人用不康，罔不由茲。臣誠知封事已行，言之無逮，</font><font size=4px color="#009090"><font size=4px>〔封事，謂封爵之事也。〕</font></font><font size=4px>所以冒死干觸陳愚忠者，實願陛下損改既謬，從此一止。臣又聞後宮采女數千餘人，衣食之費日數百金，比穀雖賤而戶有饑色，</font><font size=4px color="#009090"><font size=4px>〔比，頻寐翻，言近者也。〕</font></font><font size=4px>按法當貴而今更賤者，由賦發繁數，以解縣官，</font><font size=4px color="#009090"><font size=4px>〔數，所角翻。賢曰：縣官調發既多，故賤糶穀以供之。解，居隘翻，發也。〕</font></font><font size=4px>寒不敢衣，飢不敢食，民有斯繍而莫之卹。宮女無用，填積後庭，天下雖復盡力耕桑，猶不能供。</font><font size=4px color="#009090"><font size=4px>〔復，扶又翻；下同。〕</font></font><font size=4px>又，前召議郎蔡邕對問於金商門，邕不敢懷道迷國，</font><font size=4px color="#009090"><font size=4px>〔蓋引論語迷邦之言。不曰邦者，避高帝諱。〕</font></font><font size=4px>而切言極對，毀刺貴臣，譏呵宦官。陛下不密其言，至令宣露，群邪項領，膏唇拭舌，</font><font size=4px color="#009090"><font size=4px>〔賢曰：詩曰：駕彼四牡，四牡項領。註云：項，大也。四牡者，人所駕，今但養大其領，不肯為用，諭大臣自恣，王不能使也。膏唇拭舌，謂欲讒毀故也。〕</font></font><font size=4px>競欲咀嚼，造作飛條。</font><font size=4px color="#009090"><font size=4px>〔賢曰：飛條，飛書也。〕</font></font><font size=4px>陛下回受誹謗，致邕刑罪，室家徙放，老幼流離，豈不負忠臣哉！今群臣皆以邕為戒，上畏不測之難，下懼劍客之害，</font><font size=4px color="#009090"><font size=4px>〔賢曰：謂陽球使客追刺邕也。難，乃旦翻。〕</font></font><font size=4px>臣知朝廷不復得聞忠言矣！故太尉段熲，武勇冠世，</font><font size=4px color="#009090"><font size=4px>〔冠，古玩翻。〕</font></font><font size=4px>習於邊事，垂髮服戎，</font><font size=4px color="#009090"><font size=4px>〔賢曰：垂髮，謂童子也。〕</font></font><font size=4px>功成皓首，歷事二主，</font><font size=4px color="#009090"><font size=4px>〔二主，靈帝、桓帝。〕</font></font><font size=4px>勳烈獨昭。陛下既已式序，</font><font size=4px color="#009090"><font size=4px>〔式序者，用敘其功也。〕</font></font><font size=4px>位登台司，而為司隸校尉陽球所見誣脅，一身既斃，而妻子遠播，</font><font size=4px color="#009090"><font size=4px>〔播，遷也。〕</font></font><font size=4px>天下惆悵，</font><font size=4px color="#009090"><font size=4px>〔惆，丑鳩翻。〕</font></font><font size=4px>功臣失望。宜徵邕更加授任，反熲家屬，則忠貞路開，眾怨以弭矣。」帝知其忠而不能用。

 　　丁酉，赦天下。

 　　上祿長和海</font><font size=4px color="#009090"><font size=4px>〔賢曰：上祿縣，屬武都郡，今成州縣。姓譜：和，本自羲和之後；一云卞和之後。〕</font></font><font size=4px>上言：「禮，從姐兄弟別居異財，恩義已輕，服屬捤末。而今黨人錮及五族，既乖典訓之文，有謬經常之法。」帝覽之而悟，於是黨錮自從祖以下皆得解釋。</font><font size=4px color="#009090"><font size=4px>〔從祖，緦麻服。從，才用翻。〕</font></font><font size=4px>

 　　五月，以衛尉劉寬為太尉。

 　　護匈奴中郎將張脩與南單于呼徵不相能，脩擅斬之，更立右賢王羌渠為單于。</font><font size=4px color="#009090"><font size=4px>〔更，工衡翻。〕</font></font><font size=4px>秋，七月，脩坐不先請而擅誅殺，檻車徵詣廷尉，死。

 　　初，司徒劉郃兄侍中鯈與竇武同謀，俱死，</font><font size=4px color="#009090"><font size=4px>〔鯈，直留翻；桓紀作「劉儵」。〕</font></font><font size=4px>永樂少府陳球說郃曰：</font><font size=4px color="#009090"><font size=4px>〔賢曰：桓帝母孝崇皇后官曰永樂，置太僕、少府。余據此 時帝母孝仁董太后居永樂宮，非孝崇后也。說，輸芮翻。〕</font></font><font size=4px>「公出自宗室，位登台鼎，天下瞻望。社稷鎮衛，豈得雷同，容容無違而已。今曹節等放縱為害，而久左右，又公兄侍中受害節等，今可表徙衛尉陽球為司隸校尉，以次收節等誅之，政出聖主，天下太平，可翹足而待也！」郃曰：「凶豎多耳目，恐事未會，先受其禍。」尚書劉納曰：「為國棟梁，傾危不持，焉用彼相邪！」</font><font size=4px color="#009090"><font size=4px>〔論語：孔子曰：「危而不扶，顛而不持，則將焉用彼相矣！」焉，於虔翻。〕</font></font><font size=4px>郃許諾，亦與陽球結謀。球小妻，程璜之女，由是節等頗得聞知，乃重賂璜，且脅之。璜懼迫，以球謀告節，節因共白帝曰：「郃與劉納、陳球、陽球交通書疏，謀議不軌。」帝大怒。冬，十月，甲申，劉郃、陳球、劉納、陽球皆下獄，死。</font><font size=4px color="#009090"><font size=4px>〔下，遐稼翻。〕</font></font><font size=4px>

 　　巴郡板楯蠻反，</font><font size=4px color="#009090"><font size=4px>〔楯，食尹翻。〕</font></font><font size=4px>遣御史中丞蕭瑗督益州刺史討之，不克。</font><font size=4px color="#009090"><font size=4px>〔瑗，于眷翻。〕</font></font><font size=4px>

 　　十二月，以光祿勳楊賜為司徒。

 　　鮮卑寇幽、并二州。

 　　三年（庚申、一八○）

 　　春，正月，癸酉，赦天下。

 　　夏，四月，江夏蠻反。</font><font size=4px color="#009090"><font size=4px>〔夏，戶雅翻。〕</font></font><font size=4px>

 　　秋，酒泉地震。

 　　冬，有星孛于狼、弧。</font><font size=4px color="#009090"><font size=4px>〔晉書天文志：狼，一星，在東井東南。弧，九星，在狼東南。孛，蒲內翻。〕</font></font><font size=4px>

 　　鮮卑寇幽、并二州。

 　　十二月，己巳，立貴人何氏為皇后。</font><font size=4px color="#009090"><font size=4px>〔考異曰：袁紀在十一月。今從范書。〕</font></font><font size=4px>徵后兄潁川太守進為侍中。后本南陽屠家，以選入掖庭，生皇子辨，故立之。</font><font size=4px color="#009090"><font size=4px>〔為何進謀誅宦官、敗國亡家張本。〕</font></font><font size=4px>

 　　是歲作罼圭、靈昆苑。</font><font size=4px color="#009090"><font size=4px>〔賢曰：罼圭苑有二，東罼圭苑，周一千五百步，中有魚梁臺，西罼圭苑周三千三百步，並在雒陽宣平門外。〕</font></font><font size=4px>司徒楊賜諫曰：「先帝之制，左開鴻池，右作上林，不奢不約，以合體中。今猥規郊城之地以為苑囿，壞沃衍，</font><font size=4px color="#009090"><font size=4px>〔杜預註左傳曰：衍沃，平美之地也。壞，音怪。〕</font></font><font size=4px>廢田園，驅居民，畜禽獸，</font><font size=4px color="#009090"><font size=4px>〔畜，許六翻。〕</font></font><font size=4px>殆非所謂若保赤子之義。</font><font size=4px color="#009090"><font size=4px>〔書曰：若保赤子，惟民其康又。〕</font></font><font size=4px>今城外之苑已有五六，</font><font size=4px color="#009090"><font size=4px>〔賢曰：陽嘉元年，起西苑。延熹二年，造顯陽苑。雒陽宮殿名有平樂苑、上林苑。桓帝延熹元年置鴻德苑。〕</font></font><font size=4px>可以逞情意，順四節也。</font><font size=4px color="#009090"><font size=4px>〔賢曰：逞，快也。四節，謂春蒐、夏苗、秋獮、冬狩。〕</font></font><font size=4px>宜惟夏禹卑宮、太宗露臺之意，</font><font size=4px color="#009090"><font size=4px>〔惟，思也。〕</font></font><font size=4px>以尉下民之勞。」書奏，帝欲止，以問侍中任芝、樂松；</font><font size=4px color="#009090"><font size=4px>〔任，音壬。考異曰：范書云「中常侍樂松」。松本鴻都文學，必非中常侍。袁紀云「侍中」，今從之。〕</font></font><font size=4px>對曰：「昔文王之囿百里，人以為小；齊宣五里，人以為大。</font><font size=4px color="#009090"><font size=4px>〔齊宣王問於孟子曰：「文王之囿，方七十里，人猶以為小；寡人之囿，方四十里，人以為大，何也﹖」對曰：「文王之囿方七十里，芻蕘者往焉，雉兔者往焉，與人同之；人以為小，不亦宜乎！今王之囿，殺其麋鹿者如殺人之罪；人以為大，不亦宜乎！」此云五里，微與孟子異。〕</font></font><font size=4px>今與百姓共之，無害於政也。」帝悅，遂為之。

 　　巴郡板楯蠻反。

 　　蒼梧、桂陽賊攻郡縣，零陵太守楊琁制馬車數十乘，以排襄盛石灰於車上，</font><font size=4px color="#009090"><font size=4px>〔賢曰：排襄，即今襄袋也。排，音蒲拜翻。盛，時征翻。〕</font></font><font size=4px>繫布索於馬尾；</font><font size=4px color="#009090"><font size=4px>〔索，昔各翻。〕</font></font><font size=4px>又為兵車，專彀弓弩。及戰，令馬車居前，順風鼓灰，賊不得視，因以火燒布然，馬驚，奔突賊陣，因使後車弓弩亂發，鉦鼓鳴震，群盜波駭破散，</font><font size=4px color="#009090"><font size=4px>〔波駭者，蓋喻以物擊水，一波動，萬波隨而駭動。〕</font></font><font size=4px>追逐傷斬無數，梟其渠帥，</font><font size=4px color="#009090"><font size=4px>〔梟者，斬首而梟之木上也。梟，堅堯翻。帥，所類翻。〕</font></font><font size=4px>郡境以清。荊州刺史趙凱誣奏琁實非身親破賊，而妄有其功；琁與相章奏。凱有黨助，遂檻車徵琁，防禁嚴密，無由自訟；乃噬臂出血，書衣為章，具陳破賊形勢，及言凱所誣狀，潛俴親屬詣闕通之。詔書原琁，拜議郎；凱受誣人之罪。琁，喬之弟也。</font><font size=4px color="#009090"><font size=4px>〔楊喬，見上卷桓帝永康元年。〕</font></font><font size=4px>
</font><!--/HTMLBUILERPART0--><font size=4px>