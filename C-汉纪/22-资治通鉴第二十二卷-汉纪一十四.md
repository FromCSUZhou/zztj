<font size=4px>　　汉纪十四　起昭阳协洽，尽阏逢敦牂，凡十二年。

 　　世宗孝武皇帝下之下天汉三年（癸未，公元前九八年）

 　　春，二月，王卿有罪自杀，以执金吾杜周为御史大夫。</font><font size=4px color="#009090"><font size=4px>〔班表：中尉掌徼循京师，太初元年更名执金吾。应劭曰：吾，御也，掌执金革以御非常。师古曰：金吾，鸟名，主辟不祥。天子出行，主先导以备非常，故执此鸟之象；因以名官。〕</font></font><font size=4px>

 　　初榷酒酤。</font><font size=4px color="#009090"><font size=4px>〔如淳曰：榷，音较。应劭曰：县官自酤榷卖酒，小民不复得酤也。韦昭曰：以木渡水曰榷，谓禁民酤酿，独官开置，如道路设木为榷，独取利也。师古曰：榷者，步渡桥，尔雅谓之石杠，今之略彴是也。禁闭其事，总利入官，而下无由以得，有若渡水之榷，因立名焉。酤，工护翻。彴，音酌。〕</font></font><font size=4px>

 　　三月，上行幸泰山，修封，祀明堂，因受计。还，祠常山，瘗玄玉。</font><font size=4px color="#009090"><font size=4px>〔邓展曰：瘗，埋也。尔雅曰：祭地曰瘗薶。薶其物者，示归于地也。瘗，音于例翻。〕</font></font><font size=4px>方士之候祠神人、入海求蓬莱者终无有验，而公孙卿犹以大人迹为解，</font><font size=4px color="#009090"><font size=4px>〔大人迹见二十卷元封元年。〕</font></font><font size=4px>天子益怠厌方士之怪迂语矣；然犹羁縻不绝，</font><font size=4px color="#009090"><font size=4px>〔师古曰：羁縻，牵联之意。马络头曰羁，牛靷曰縻。〕</font></font><font size=4px>冀遇其真。自此之后，方士言神祠者弥众，然其效可睹矣。

 　　夏，四月，大旱。赦天下。

 　　秋，匈奴入雁门。</font><font size=4px color="#009090"><font size=4px>〔雁门郡属并州。〕</font></font><font size=4px>太守坐畏愞弃市。</font><font size=4px color="#009090"><font size=4px>〔如淳曰：军法，行逗留畏愞者要斩。愞，如椽翻；师古曰：又音乃馆翻。〕</font></font><font size=4px>

 　　天汉四年（甲申，公元前九七年）

 　　春，正月，朝诸侯王于甘泉宫。

 　　发天下七科谪</font><font size=4px color="#009090"><font size=4px>〔张晏曰：吏有罪，一；亡命，二；赘婿，三；贾人，四；故有市籍，五；父母有市籍，六；大父母有市籍，七；凡七科也。〕</font></font><font size=4px>及勇敢士，遣贰师将军李广利将骑六万、步兵七万出朔方；</font><font size=4px color="#009090"><font size=4px>〔朔方郡属朔方州，唐灵、夏州地。〕</font></font><font size=4px>强弩都尉路博德将万余人与贰师会；游击将军韩说将步兵三万人出五原；因杅将军公孙敖将骑万、步兵三万人出雁门。匈奴闻之，悉远其累重于余吾水北；</font><font size=4px color="#009090"><font size=4px>〔师古曰：累重，谓妻子、资产也。累，力瑞翻。重，直用翻。余吾水在朔方北。山海经曰：北鲜之山，鲜水出焉，北流注于余吾。〕</font></font><font size=4px>而单于以兵十万待水南，与贰师接战。贰师解而引归，与单于连斗十余日。</font><font size=4px color="#009090"><font size=4px>〔考异曰：史记匈奴传云广利于此降匈奴，误。〕</font></font><font size=4px>游击无所得。因杅与左贤王战，不利，引归。

 　　时上遣敖深入匈奴迎李陵，敖军无功还，因曰："捕得生口，言李陵教单于为兵以备汉军，故臣无所得。"上于是族陵家。既而闻之，乃汉将降匈奴者李绪，非陵也。陵使人刺杀绪。</font><font size=4px color="#009090"><font size=4px>〔降，户江翻。刺，七亦翻。〕</font></font><font size=4px>大阏氏欲杀陵，</font><font size=4px color="#009090"><font size=4px>〔师古曰：大阏氏，单于之母。阏氏，音烟支。〕</font></font><font size=4px>单于匿之北方；大阏氏死，乃还。单于以女妻陵，</font><font size=4px color="#009090"><font size=4px>〔妻，千细翻。〕</font></font><font size=4px>立为右校王，</font><font size=4px color="#009090"><font size=4px>〔校，户教翻。〕</font></font><font size=4px>与卫律皆贵用事。卫律常在单于左右；陵居外，有大事乃入议。

 　　夏，四月，立皇子髆为昌邑王。</font><font size=4px color="#009090"><font size=4px>〔髆，音博。昌邑国属兖州，即山阳郡地；其地在唐之宋、亳、单、郓四州间。考异曰：表云六月乙丑立，今从武纪。〕</font></font><font size=4px>

 　　太始元年（乙酉、前九六年）</font><font size=4px color="#009090"><font size=4px>〔应劭曰：言荡涤天下，与民更始，故以冠元。〕</font></font><font size=4px>

 　　春，正月，公孙敖坐妻为巫蛊要斩。</font><font size=4px color="#009090"><font size=4px>〔巫，祝也；蛊，厌也，惑也；谓使巫祠祭、祝诅、厌魅以蛊惑人也。蛊，音古。孔颖达曰：蛊者，损坏之名，故左传云：皿虫为蛊；是蛊食器册，巫行邪术，损坏于人。要，与腰同。〕</font></font><font size=4px>

 　　徙郡国豪桀于茂陵。

 　　夏，六月，赦天下。

 　　是岁，匈奴且鞮侯单于死；</font><font size=4px color="#009090"><font size=4px>〔且，子余翻。鞮，田黎翻。〕</font></font><font size=4px>有两子，长为左贤王，次为左大将。</font><font size=4px color="#009090"><font size=4px>〔匈奴二十四长，左贤王位第一，左大将位第五。长，知两翻。〕</font></font><font size=4px>左贤王未至，贵人以为有病，更立左大将为单于。左贤王闻之，不敢进；左大将使人召左贤王而让位焉。左贤王辞以病，左大将不听，谓曰："即不幸死，传之于我。" 左贤王许之，遂立，为狐鹿姑单于；以左大将为左贤王。数年，病死；其子先贤掸不得代，更以为日逐王。</font><font size=4px color="#009090"><font size=4px>〔师古曰：掸，音廛。日逐王居匈奴西边，以日入于西，故以为名。至宣帝神爵二年，掸来降。〕</font></font><font size=4px>单于自以其子为左贤王。

 　　太始二年（丙戌，公元前九五年）

 　　春，正月，上行幸回中。

 　　杜周卒，光禄大夫暴胜之为御史大夫。

 　　秋，旱。

 　　赵中大夫白公奏穿渠引泾水，首起谷口，尾入栎阳，</font><font size=4px color="#009090"><font size=4px>〔班志，谷口、栎阳二县属左冯翊。师古曰：谷口，即今云阳县。杜佑曰：今云阳县治谷是。又曰：醴泉，汉谷口县地，隋为醴泉县，谷口县故城在县西北。栎，音药。〕</font></font><font size=4px>注渭中，袤二百里，</font><font size=4px color="#009090"><font size=4px>〔师古曰：袤，音茂，长也。〕</font></font><font size=4px>溉田四千五百余顷，因名曰白渠；民得其饶。

 　　太始三年（丁亥，公元前九四年）

 　　春，正月，上行幸甘泉宫。二月，幸东海，获赤雁。幸琅邪，</font><font size=4px color="#009090"><font size=4px>〔东海、琅邪二郡皆属徐州。琅邪，唐沂、密州也。〕</font></font><font size=4px>礼日成山，</font><font size=4px color="#009090"><font size=4px>〔孟康曰：礼日，拜日也。如淳曰：拜日于成山。师古曰：成山在东莱不夜县，斗入海。〕</font></font><font size=4px>登之罘，</font><font size=4px color="#009090"><font size=4px>〔臣瓒曰：地理志，东莱睡县有之罘山。师古曰：罘，音浮。〕</font></font><font size=4px>浮大海而还。</font><font size=4px color="#009090"><font size=4px>〔还，从宣翻，又如字。〕</font></font><font size=4px>

 　　是岁，皇子弗陵生。弗陵母曰河间赵倢伃，</font><font size=4px color="#009090"><font size=4px>〔河间国属冀州，唐瀛、莫州地。帝置倢伃，位视上卿，爵比列侯。师古曰：倢，言接幸于上也。伃，美貌。倢，音接。伃，音予。〕</font></font><font size=4px>居钩弋宫，</font><font size=4px color="#009090"><font size=4px>〔师古曰：黄图，钩弋宫在城外；汉武故事，在直门南。〕</font></font><font size=4px>任身十四月而生。</font><font size=4px color="#009090"><font size=4px>〔任，读曰妊。〕</font></font><font size=4px>上曰："闻昔尧十四月而生，今钩弋亦然，乃命其所生门曰尧母门。

 　　臣光曰：为人君者，动静举措不可不慎，发于中必形于外，天下无不知之。当是时也，皇后、太子皆无恙，</font><font size=4px color="#009090"><font size=4px>〔恙，余亮翻。〕</font></font><font size=4px>而命钩弋之门曰尧母，非名也。是以奸人</font><span class="h"><font size=4px>【章：十四行本"人"作"臣"；乙十一行本同；孔本同。】</font></font><font size=4px>逆探上意，知其奇爱少子，欲以为嗣，</font><font size=4px color="#009090"><font size=4px>〔少，诗照翻。〕</font></font><font size=4px>遂有危皇后、太子之心，卒成巫蛊之祸，</font><font size=4px color="#009090"><font size=4px>〔卒，子恤翻。〕</font></font><font size=4px>悲夫！

 　　赵人江充为水衡都尉。</font><font size=4px color="#009090"><font size=4px>〔赵国属冀州；唐为冀州，其地又分入深州、德州界。元鼎二年，初置水衡都尉，掌上林苑。应劭曰：古山林之官曰衡；掌诸池苑，故称水衡。张晏曰：主都水及上林，故称水衡；主诸官，故曰都；有卒徒武事，故曰尉。师古曰：衡，平也，主平其税入；位列九卿，秩中二千石。〕</font></font><font size=4px>初，充为赵敬肃王客，</font><font size=4px color="#009090"><font size=4px>〔敬肃王，名彭祖；薨，諡敬肃。〕</font></font><font size=4px>得罪于太子丹，亡逃；诣阙告赵太子阴事，太子坐废。上召充入见。</font><font size=4px color="#009090"><font size=4px>〔见，贤遍翻。〕</font></font><font size=4px>充容貌魁岸，被服轻靡，</font><font size=4px color="#009090"><font size=4px>〔师古曰：魁，大也。岸者，有廉棱如崖岸之状。被服，衣服也。轻，轻细也。靡，靡丽也。被，皮义翻。〕</font></font><font size=4px>上奇之；与语政事，大悦，由是有宠，拜为直指绣衣使者，使督察贵戚、近臣逾侈者。充举劾无所避，</font><font size=4px color="#009090"><font size=4px>〔劾，户概翻。〕</font></font><font size=4px>上以为忠直，所言皆中意。</font><font size=4px color="#009090"><font size=4px>〔师古曰：中，当也。中，竹仲翻。〕</font></font><font size=4px>尝从上甘泉，</font><font size=4px color="#009090"><font size=4px>〔上，时掌翻。〕</font></font><font size=4px>逢太子家使乘车马行驰道中，充以属吏。</font><font size=4px color="#009090"><font size=4px>〔应劭曰：驰道，天子所行道也，若今之中道也。孔颖达曰：驰道，正道御路也。是天子驰走车马之处，故曰驰道。如淳曰：令乙；骑乘车马行驰道中，已论者没入车马被具。师古曰：家使，太子遣人之甘泉请问者也。使，疏吏翻。属，之欲翻。〕</font></font><font size=4px>太子闻之，使人谢充曰："非爱车马，诚不欲令上闻之，以教敕亡素者；</font><font size=4px color="#009090"><font size=4px>〔师古曰：言素不教敕左右。古字，亡与无通。〕</font></font><font size=4px>唯江君宽之！"充不听，遂白奏。上曰："人臣当如是矣！"大见信用，威震京师。

 　　太始四年（戊子，公元前九三年）

 　　春，三月，上行幸泰山。壬午，祀高祖于明堂以配上帝，因受计。癸未，祀孝景皇帝于明堂。甲申，修封。丙戌，禅石闾。夏，四月，幸不其。</font><font size=4px color="#009090"><font size=4px>〔如淳曰：其，音基。不其，山名，因以为县。应劭曰：东莱县也。余据班志，不其县属琅邪郡。〕</font></font><font size=4px>五月，还，幸建章宫，赦天下。

 　　冬，十月，甲寅晦，日有食之。

 　　十二月，上行幸雍，祠五畤；</font><font size=4px color="#009090"><font size=4px>〔雍，于用翻。畤，音止。〕</font></font><font size=4px>西至安定、北地。</font><font size=4px color="#009090"><font size=4px>〔二郡属朔方州。安定，唐泾、原之地。北地，唐邠、宁、环、庆、盐、宥州地。〕</font></font><font size=4px>

 　　征和元年（己丑、前九二年）</font><font size=4px color="#009090"><font size=4px>〔应劭曰：言征伐四夷而天下和平。〕</font></font><font size=4px>

 　　春，正月，上还，幸建章宫。

 　　三月，赵敬肃王彭祖薨。彭祖取江都易王所幸淖姬，</font><font size=4px color="#009090"><font size=4px>〔彭祖，景帝子，前二年封广州，五年徙赵。淖姬事见十九卷元狩二年。淖，奴教翻。〕</font></font><font size=4px>生男，号淖子。时淖姬兄为汉宦者，上召问："淖子何如？"对曰："为人多欲。"上曰："多欲不宜君国子民。"问武始侯昌，</font><font size=4px color="#009090"><font size=4px>〔昌亦彭祖之子。班志：武始县属魏郡。〕</font></font><font size=4px>曰："无咎无誉。"</font><font size=4px color="#009090"><font size=4px>〔誉，音余。〕</font></font><font size=4px>上曰："如是可矣。"遣使者立昌为赵王。

 　　夏，大旱。

 　　上居建章宫，见一男子带剑入中龙华门，疑其异人，命收之。男子捐剑走，逐之弗获。上怒，斩门候。</font><font size=4px color="#009090"><font size=4px>〔门候，掌宫门出入之禁；续汉志，秩六百石。〕</font></font><font size=4px>冬，十一月，发三辅骑士大搜上林，闭长安城门索；</font><font size=4px color="#009090"><font size=4px>〔臣瓒曰：搜，谓索奸人也。上林菀周回数百里，恐奸人藏匿其中，故大搜索。索，山客翻。〕</font></font><font size=4px>十一日乃解。巫蛊始起。

 　　丞相公孙贺夫人君孺，卫皇后姊也，贺由是有宠。贺子敬声代父为太仆，骄奢不奉法，擅用北军钱千九百万；发觉，下狱。</font><font size=4px color="#009090"><font size=4px>〔下，遐嫁翻；下同。〕</font></font><font size=4px>是时诏捕阳陵大侠朱安世甚急，贺自请逐捕安世以赎敬声罪，上许之。后果得安世。安世笑曰："丞相祸及宗矣！"遂从狱中上书，告"敬声与阳石公主私通；</font><font size=4px color="#009090"><font size=4px>〔阳石公主，帝女也。班志：阳石属北海郡。上书，时掌翻；下且上同。〕</font></font><font size=4px>上且上甘泉，使巫当驰道埋偶人，祝诅上，有恶言。"</font><font size=4px color="#009090"><font size=4px>〔师古曰：刻木为人，象人之形，谓之偶人。偶，并也，对也。祝，职救翻。诅，庄助翻。〕</font></font><font size=4px>

 　　征和二年（庚寅，公元前九一年）

 　　春，正月，下贺狱，案验；父子死狱中，家族。</font><font size=4px color="#009090"><font size=4px>〔其家皆族诛也。〕</font></font><font size=4px>以涿郡太守刘屈氂为</font><span class="h"><font size=4px>【章：十四行本"为"下有"左"字；乙十一行本同。】</font></font><font size=4px>丞相，封澎侯。</font><font size=4px color="#009090"><font size=4px>〔涿郡，高帝置，属幽州；唐瀛、莫、幽、涿、深、祁州地。屈，丘勿翻。氂，力之翻。晋灼曰：澎，东海县。今考班志无之。服虔曰：澎，音彭。〕</font></font><font size=4px>屈氂，中山靖王子也。</font><font size=4px color="#009090"><font size=4px>〔靖王胜，景帝子。〕</font></font><font size=4px>

 　　夏，四月，大风，发屋折木。</font><font size=4px color="#009090"><font size=4px>〔折，而设翻。〕</font></font><font size=4px>

 　　闰月，诸邑公主、阳石公主及皇后弟子长平侯伉皆坐巫蛊诛。</font><font size=4px color="#009090"><font size=4px>〔诸，琅邪县，以封公主，故谓之邑；与阳石公主皆卫皇后之女。长平侯伉，卫青子也。伉，音抗，又音刚。〕</font></font><font size=4px>

 　　上行幸甘泉。

 　　初，上年二十九乃生戾太子，甚爱之。及长，性仁恕温谨，</font><font size=4px color="#009090"><font size=4px>〔长，知两翻。〕</font></font><font size=4px>上嫌其材能少，不类己；而所幸王夫人生子闳，李姬生子旦、胥，李夫人生子髆，</font><font size=4px color="#009090"><font size=4px>〔少，诗沼翻。髆，音博。〕</font></font><font size=4px>皇后、太子宠浸衰，常有不自安之意。上觉之，谓大将军青曰："汉家庶事草创，</font><font size=4px color="#009090"><font size=4px>〔朱熹曰：草，略也。创，造也。〕</font></font><font size=4px>加四夷侵陵中国，朕不变更制度，后世无法；不出师征伐，天下不安；为此者不得不劳民。</font><font size=4px color="#009090"><font size=4px>〔更，工衡翻。为，于伪翻。〕</font></font><font size=4px>若后世又如朕所为，是袭亡秦之迹也。太子敦重好静，</font><font size=4px color="#009090"><font size=4px>〔好，呼到翻。〕</font></font><font size=4px>必能安天下，不使朕忧。欲求守文之主，安有贤于太子者乎！闻皇后与太子有不安之意，岂有之邪？可以意晓之。"大将军顿首谢。皇后闻之，脱簪请罪。</font><font size=4px color="#009090"><font size=4px>〔脱簪，去饰也。〕</font></font><font size=4px>太子每谏征伐四夷，上笑曰："吾当其劳，以逸遗汝，</font><font size=4px color="#009090"><font size=4px>〔遗，于季翻。〕</font></font><font size=4px>不亦可乎！"

 　　上每行幸，常以后事付太子，宫内付皇后；有所平决，还，白其最，</font><font size=4px color="#009090"><font size=4px>〔最，大最也。〕</font></font><font size=4px>上亦无异，有时不省也。</font><font size=4px color="#009090"><font size=4px>〔无所违异也。不省，不视也。省，悉景翻。〕</font></font><font size=4px>上用法严，多任深刻吏；太子宽厚，多所平反，</font><font size=4px color="#009090"><font size=4px>〔如淳曰：反，音幡。幡奏使从轻也。〕</font></font><font size=4px>虽得百姓心，而用法大臣皆不悦。皇后恐久获罪，每戒太子，宜留取上意，</font><font size=4px color="#009090"><font size=4px>〔言留其事，取上意裁决也。〕</font></font><font size=4px>不应擅有所纵舍。上闻之，是太子而非皇后。群臣宽厚长者皆附太子，而深酷用法者皆毁之；邪臣多党与，故太子誉少而毁多。</font><font size=4px color="#009090"><font size=4px>〔誉，音余。少，诗沼翻。〕</font></font><font size=4px>卫青薨，</font><span class="h"><font size=4px>【章：乙十一行本 "薨"下有"后"字；孔本同。】</font></font><font size=4px>臣下无复外家为据，竞欲构太子。</font><font size=4px color="#009090"><font size=4px>〔言自卫青既薨之后，奸臣以太子无复外家以为凭依，竞欲构成其罪。〕</font></font><font size=4px>

 　　上与诸子疏，</font><font size=4px color="#009090"><font size=4px>〔疏，读曰踈。〕</font></font><font size=4px>皇后希得见。</font><font size=4px color="#009090"><font size=4px>〔见，贤遍翻。〕</font></font><font size=4px>太子尝谒皇后，移日乃出。</font><font size=4px color="#009090"><font size=4px>〔移日，言日景移也。〕</font></font><font size=4px>黄门苏文告上曰：</font><font size=4px color="#009090"><font size=4px>〔黄门属少府，以宦者为之。〕</font></font><font size=4px>"太子与宫人戏。"上益太子宫人满二百人。太子后知之，心衔文。文与小黄门常融、王弼等常微伺太子过，辄增加白之。皇后切齿，</font><font size=4px color="#009090"><font size=4px>〔切齿者，怨愤之甚，两齿相摩切也。〕</font></font><font size=4px>使太子白诛文等。太子曰："第勿为过，何畏文等！上聪明，不信邪佞，不足忧也！"上尝小不平，</font><font size=4px color="#009090"><font size=4px>〔小不平者，体中微有不适也。〕</font></font><font size=4px>使常融召太子，融言"太子有喜色"，上嘿然。及太子至，上察其貌，有涕泣处，而佯语笑，上怪之；更微问，知其情，乃诛融。皇后亦善自防闲，避嫌疑，虽久无宠，尚被礼遇。</font><font size=4px color="#009090"><font size=4px>〔被，皮义翻。〕</font></font><font size=4px>

 　　是时，方士及诸神巫多聚京师，率皆左道惑众，</font><font size=4px color="#009090"><font size=4px>〔卢植曰：左道，谓邪道也。地道尊右，右为贵。故汉书云：右贤左愚，右贵左贱，故正道为右；不正道为左，若巫蛊及俗禁者。〕</font></font><font size=4px>变幻无所不为。女巫往来宫中，教美人度厄，每屋辄埋木人祭祀之；因妒忌恚詈，</font><font size=4px color="#009090"><font size=4px>〔恚，于避翻。〕</font></font><font size=4px>更相告讦，以为祝诅上，无道。</font><font size=4px color="#009090"><font size=4px>〔更，工衡翻。讦，居谒翻。郑玄曰：诅，谓祝之使沮败也。汉法有大逆无道之科。祝，职救翻。诅，庄助翻。〕</font></font><font size=4px>上怒，所杀后宫延及大臣，死者数百人。上心既以为疑，尝昼寝，梦木人数千持杖欲击上，上惊寤，因是体不平，遂苦忽忽善忘。</font><font size=4px color="#009090"><font size=4px>〔忘，巫放翻，遗忘也。〕</font></font><font size=4px>江充自以与太子及卫氏有隙，见上年老，恐晏驾后为太子所诛，因是为奸，言上疾祟在巫蛊。</font><font size=4px color="#009090"><font size=4px>〔师古曰：祟，谓祸咎之征也，故其字从"出"从"示"，言鬼神所以示人者也。音息遂翻。〕</font></font><font size=4px>于是上以充为使者，治巫蛊狱。充将胡巫掘地求偶人，捕蛊及夜祠、视鬼，染污令有处，辄收捕验治，烧铁钳灼，强服之。</font><font size=4px color="#009090"><font size=4px>〔张晏曰：充捕巫蛊及夜祭祀祝诅者，令胡巫视鬼，诈以酒醊地，令有处也。师古曰：捕夜祠及视鬼之人，而充遣巫污染地上为祠祭之处以诬其人，又以烧铁或钳之，或灼之，强使之服。钳，镊也。灼，炙也。污，乌故翻。钳，其炎翻。强，其两翻。〕</font></font><font size=4px>民转相诬以巫蛊，吏辄劾以为大逆无道；</font><font size=4px color="#009090"><font size=4px>〔劾，户概翻。〕</font></font><font size=4px>自京师、三辅连及郡、国，坐而死者前后数万人。

 　　是时，上春秋高，疑左右皆为蛊祝诅；有与无，莫敢讼其冤者。充既知上意，因胡巫檀何言："宫中有蛊气；不除之，上终不差。"</font><font size=4px color="#009090"><font size=4px>〔差，愈也。〕</font></font><font size=4px>上乃使充入宫，至省中，坏御座，掘地求蛊；又使按道侯韩说、御史章赣、</font><font size=4px color="#009090"><font size=4px>〔师古曰：说，读曰悦。赣，音贡。姓谱：齐人降鄣，子孙去邑为章氏。〕</font></font><font size=4px>黄门苏文等助充。充先治后宫希幸夫人，以次及皇后、太子宫，掘地纵横，</font><font size=4px color="#009090"><font size=4px>〔纵，子容翻。〕</font></font><font size=4px>太子、皇后无复施床处。充云："于太子宫得木人尤多，</font><font size=4px color="#009090"><font size=4px>〔师古曰：三辅旧事云：充使胡巫作桐木人而薶之。〕</font></font><font size=4px>又有帛书，所言不道；当奏闻。"太子惧，问少傅石德。德惧为师傅并诛，因谓太子曰："前丞相父子、两公主及卫氏皆坐此，今巫与使者掘地得征验，不知巫置之邪，将实有也，无以自明。可矫以节收捕充等系狱，</font><font size=4px color="#009090"><font size=4px>〔师古曰：矫，托也，托诏命也。〕</font></font><font size=4px>穷治其奸诈。且上疾在甘泉，皇后及家吏请问皆不报；</font><font size=4px color="#009090"><font size=4px>〔苏林曰：家吏，皇后吏也。臣瓒曰：太子称家，家吏是太子吏也。师古曰：既言皇后及家吏，此为皇后吏及太子吏耳，瓒说是也。〕</font></font><font size=4px>上存亡未可知，而奸臣如此，太子将不念秦扶苏事邪！"</font><font size=4px color="#009090"><font size=4px>〔事见七卷始皇三十七年。〕</font></font><font size=4px>太子曰："吾人子，安得擅诛！不如归谢，幸得无罪。"太子将往之甘泉，而江充持太子甚急；太子计不知所出，遂从石德计。秋，七月，壬午，太子使客诈为使者，收捕充等；按道侯说疑使者有诈，不肯受诏，客格杀说。</font><font size=4px color="#009090"><font size=4px>〔格，古陌翻，击也。〕</font></font><font size=4px>太子自临斩充，骂曰："赵虏！前乱乃国王父子不足邪！</font><font size=4px color="#009090"><font size=4px>〔江充，赵人，故骂为赵虏。乃，汝也，谓充前告赵太子阴事，使太子见废也。〕</font></font><font size=4px>乃复乱吾父子也！"</font><font size=4px color="#009090"><font size=4px>〔复，扶又翻。〕</font></font><font size=4px>又炙胡巫上林中。

 　　太子使舍人无且</font><font size=4px color="#009090"><font size=4px>〔师古曰：且，音子闾翻。〕</font></font><font size=4px>持节夜入未央宫殿长秋门，因长御倚华具白皇后，</font><font size=4px color="#009090"><font size=4px>〔郑氏曰：长，音长者之长。如淳曰：汉仪注：女长御比侍中，皇后见娙娥以下长御称谢。倚华，字也。师古曰：倚，音于绮翻。〕</font></font><font size=4px>发中廏车载射士，</font><font size=4px color="#009090"><font size=4px>〔师古曰：中廏，皇后车马所在也。余谓中廏者，天子之内廏也。秦二世时，公子高曰："中廏之宝马，臣得赐之。"非专主皇后车马也。〕</font></font><font size=4px>出武库兵，发长乐宫卫卒。长安扰乱，言太子反。苏文迸走，得亡归甘泉，说太子无状。</font><font size=4px color="#009090"><font size=4px>〔迸，北孟翻。〕</font></font><font size=4px>上曰："太子必惧，又忿充等，故有此变。"乃使使召太子。使者不敢进，归报云："太子反已成，欲斩臣，臣逃归。"上大怒。丞相屈氂闻变，挺身逃，</font><font size=4px color="#009090"><font size=4px>〔师古曰：挺，引也，独引身而逃也。余谓挺，拔也，拔身而逃也。〕</font></font><font size=4px>亡其印绶，使长史乘疾置以闻。</font><font size=4px color="#009090"><font size=4px>〔师古曰：置，谓所置驿也。疾置，急传也。〕</font></font><font size=4px>上问："丞相何为？"对曰："丞相祕之，未敢发兵。"上怒曰："事籍籍如此，</font><font size=4px color="#009090"><font size=4px>〔师古曰：籍籍，犹纷纷也。〕</font></font><font size=4px>何谓祕也！丞相无周公之风矣，周公不诛管、蔡乎！"</font><font size=4px color="#009090"><font size=4px>〔屈氂于太子为兄弟，故以周公之事责之。〕</font></font><font size=4px>乃赐丞相玺书曰："捕斩反者，自有赏罚。以牛车为橹，</font><font size=4px color="#009090"><font size=4px>〔师古曰：橹，盾也。远与敌战，故以车为橹，用自蔽也。一说：橹，望敌之楼。〕</font></font><font size=4px>毋接短兵，多杀伤士众！坚闭城门，毋令反者得出！"太子宣言告令百官云："帝在甘泉病困，疑有变；奸臣欲作乱。"上于是从甘泉来，幸城西建章宫，诏发三辅近县兵，部中二千石以下，丞相兼将之。太子亦遣使者矫制赦长安中都官囚徒，命少傅石德及宾客张光等分将；使长安囚如侯持节发长水及宣曲胡骑，皆以装会。</font><font size=4px color="#009090"><font size=4px>〔师古曰：长水、宣曲并胡骑所屯，今鄠县东长水乡即旧营校之地。〕</font></font><font size=4px>侍郎马通使长安，</font><font size=4px color="#009090"><font size=4px>〔"马通"，汉书作"莽通"，通及弟何罗以反诛。明德马皇后恶其先有反者，故易其姓为莽。姓谱：马本自伯益之裔，赵奢封马服君，后因氏焉。〕</font></font><font size=4px>因追捕如侯，告胡人曰："节有诈，勿听也！"遂斩如侯，引骑入长安；又发楫棹士以予大鸿胪商丘成。</font><font size=4px color="#009090"><font size=4px>〔师古曰：楫棹士，主用楫及棹行船者也。短曰楫，长曰棹。余据班表，水衡都尉有楫棹令、丞，盖掌楫棹士之官也。太初元年，改典客为大鸿胪。鸿胪者，凡朝会，使之鸿声胪传以赞导九宾。予，读曰与。胪，音闾。〕</font></font><font size=4px>初，汉节纯赤；以太子持赤节，故更为黄旄加上以相别。</font><font size=4px color="#009090"><font size=4px>〔更，工衡翻。别，彼列翻。〕</font></font><font size=4px>

 　　太子立车北军南门外，召护北军使者任安，与节，令发兵。安拜受节；入，闭门不出。</font><font size=4px color="#009090"><font size=4px>〔任，音壬。〕</font></font><font size=4px>太子引兵去，敺四市人</font><font size=4px color="#009090"><font size=4px>〔二都及二京赋皆谓长安城中有九市。庙记曰：长安市有九，各方二百六十五步，六市在道西，三市在道东，凡四里为一市。此言四市，盖以东、西、南、北分为市也。一说：四市者，东市、西市、直市、柳市。师古曰：敺，与驱同。〕</font></font><font size=4px>凡数万众，至长乐西阙下，逢丞相军，合战五日，死者数万人，血流入沟中。</font><font size=4px color="#009090"><font size=4px>〔街衢之侧有沟以通水。〕</font></font><font size=4px>民间皆云"太子反"，以故众不附太子，丞相附兵寖多。

 　　庚寅，太子兵败，南奔覆盎城门。</font><font size=4px color="#009090"><font size=4px>〔师古曰：长安城南出东头第一门曰覆盎城门，一曰杜门。三辅黄图曰：长乐宫在东，直杜门，故戾太子战败于长乐阙下，南奔覆盎城门而出亡也。〕</font></font><font size=4px>司直田仁部闭城门，</font><font size=4px color="#009090"><font size=4px>〔班表，元狩五年初置司直，掌佐丞相举不法，秩比二千石。〕</font></font><font size=4px>以为太子父子之亲，不欲急之；太子由是得出亡。丞相欲斩仁，御史大夫暴胜之谓丞相曰："司直，吏二千石，当先请，柰何擅斩之！"丞相释仁。上闻而大怒，下吏责问御史大夫曰：</font><font size=4px color="#009090"><font size=4px>〔下，遐稼翻。〕</font></font><font size=4px>"司直纵反者，丞相斩之，法也；大夫何以擅止之？"胜之惶恐，自杀。诏遣宗正刘长、执金吾刘敢奉策收皇后玺绶，后自杀。</font><font size=4px color="#009090"><font size=4px>〔玺，斯氏翻。〕</font></font><font size=4px>上以为任安老吏，见兵事起，欲坐观成败，见胜者合从之，</font><font size=4px color="#009090"><font size=4px>〔言与之合而从之也。〕</font></font><font size=4px>有两心，与田仁皆要斩。</font><font size=4px color="#009090"><font size=4px>〔要，与腰同。〕</font></font><font size=4px>上以马通获如侯，长安男子景建从通获石德，商丘成力战获张光，</font><font size=4px color="#009090"><font size=4px>〔姓谱：商丘，卫大夫，以邑为氏。〕</font></font><font size=4px>封通为重合侯，</font><font size=4px color="#009090"><font size=4px>〔班志：重合，侯国，属勃海郡。〕</font></font><font size=4px>建为德侯，</font><font size=4px color="#009090"><font size=4px>〔班表：德侯食邑于济南界。〕</font></font><font size=4px>成为秺侯。</font><font size=4px color="#009090"><font size=4px>〔班志：秺，侯国，属济阴郡。孟康曰：今济阴成武有秺亭。秺，音妒。〕</font></font><font size=4px>诸太子宾客尝出入宫门，皆坐诛；其随太子发兵，以反法族；吏士劫略者皆徙敦煌郡。</font><font size=4px color="#009090"><font size=4px>〔师古曰：非其本心，然被太子劫略，故徙之也。敦，音屯。〕</font></font><font size=4px>以太子在外，始置屯兵长安诸城门。

 　　上怒甚，群下忧惧，不知所出。壶关三老茂上书曰：</font><font size=4px color="#009090"><font size=4px>〔班志，壶关县属上党郡。荀悦汉纪，茂，姓令狐。〕</font></font><font size=4px>"臣闻父者犹天，母者犹地，子犹万物也，故天平，地安，物乃茂成；父慈，母爱，子乃孝顺。今皇太子为汉适嗣，承万世之业，体祖宗之重，亲则皇帝之宗子也。</font><font size=4px color="#009090"><font size=4px>〔适子承大宗，故谓之宗子。适，读曰嫡。〕</font></font><font size=4px>江充，布衣之人，闾阎之隶臣耳；</font><font size=4px color="#009090"><font size=4px>〔隶，贱也。〕</font></font><font size=4px>陛下显而用之，衔至尊之命以迫蹴皇太子，</font><font size=4px color="#009090"><font size=4px>〔蹴，子六翻。〕</font></font><font size=4px>造饰奸诈，群邪错缪，是以亲戚之路鬲塞而不通。</font><font size=4px color="#009090"><font size=4px>〔鬲，与隔同。塞，悉则翻。〕</font></font><font size=4px>太子进则不得见上，退则困于乱臣，独冤结而无告，不忍忿忿之心，起而杀充，恐惧逋逃，子盗父兵，以救难自免耳；</font><font size=4px color="#009090"><font size=4px>〔难，乃旦翻。〕</font></font><font size=4px>臣窃以为无邪心。诗曰：『营营青蝇，止于藩。恺悌君子，无信谗言。谗言罔极，交乱四国。』</font><font size=4px color="#009090"><font size=4px>〔师古曰：小雅青蝇之诗也。营营，往来之貌也。藩，篱也。恺悌，乐易也。言青蝇往来止于藩篱，变白作黑；谗人构毁，间亲令疏，乐易之君子不当信用；若谗言无极，则四国亦以交乱，宜深察也。〕</font></font><font size=4px>往者江充谗杀赵太子，天下莫不闻。陛下不省察，深过太子，</font><font size=4px color="#009090"><font size=4px>〔师古曰：以太子为罪过而深责之。省，悉景翻。〕</font></font><font size=4px>发盛怒，举大兵而求之，三公自将；</font><font size=4px color="#009090"><font size=4px>〔汉丞相位三公。将，即亮翻。〕</font></font><font size=4px>智者不敢言，辩士不敢说，</font><font size=4px color="#009090"><font size=4px>〔说，式芮翻。〕</font></font><font size=4px>臣窃痛之！唯陛下宽心慰意，少察所亲，</font><font size=4px color="#009090"><font size=4px>〔少，诗沼翻。〕</font></font><font size=4px>毋患太子之非，亟罢甲兵，无令太子久亡！臣不胜惓惓，</font><font size=4px color="#009090"><font size=4px>〔胜，音升。师古曰：惓惓，忠切之意。惓，读曰拳。〕</font></font><font size=4px>出一旦之命，待罪建章宫下。"书奏，天子感寤，然尚未敢显言赦之也。</font><font size=4px color="#009090"><font size=4px>〔以文理观之，不必有"敢"字。〕</font></font><font size=4px></font><span class="h"><font size=4px>【章：十四行本正无"敢"字；乙十一行本同；孔本同；张校同；退斋校同。】</font></font><font size=4px>

 　　太子亡，东至湖，</font><font size=4px color="#009090"><font size=4px>〔湖县属京兆。师古曰：今虢州湖城、閺乡二县皆其地。〕</font></font><font size=4px>藏匿泉鸠里；</font><font size=4px color="#009090"><font size=4px>〔师古曰：泉鸠水今在閺乡县东南十五里；见有戾太子冢，冢在涧东。〕</font></font><font size=4px>主人家贫，常卖屦以给太子。太子有故人在湖，闻其富赡，使人呼之而发觉。八月，辛亥，吏围捕太子。太子自度不得脱，</font><font size=4px color="#009090"><font size=4px>〔度，徒洛翻。〕</font></font><font size=4px>即入室距户自经。</font><font size=4px color="#009090"><font size=4px>〔孙愐曰：颈在前，项在后，故引绳经其颈，谓之自经；以刀割其颈，谓之自刭。〕</font></font><font size=4px>山阳男子张富昌为卒，</font><font size=4px color="#009090"><font size=4px>〔山阳时为昌邑国。〕</font></font><font size=4px>足蹋开户，新安令史李寿趋抱解太子，</font><font size=4px color="#009090"><font size=4px>〔班志，新安县属弘农郡。续汉志；县有斗食令史。〕</font></font><font size=4px>主人公遂格斗死，皇孙二人并皆遇害。</font><font size=4px color="#009090"><font size=4px>〔考异曰：汉武故事云："治随太子反者，外连郡国数十万人。壶关三老郑茂上书，上感寤，赦反者，拜郑茂为宣慈校尉，持节徇三辅赦太子。太子欲出，疑弗实。吏捕太子急，太子自杀。"按上若赦太子，当诏吏弗捕，此说恐妄也。〕</font></font><font size=4px>上既伤太子，乃封李寿为邘侯，</font><font size=4px color="#009090"><font size=4px>〔班志，河内野王县有邘亭。邘，音于。〕</font></font><font size=4px>张富昌为题侯。</font><font size=4px color="#009090"><font size=4px>〔班表：题侯食邑于巨鹿。〕</font></font><font size=4px>

 　　初，上为太子立博望苑，</font><font size=4px color="#009090"><font size=4px>〔三辅黄图曰：博望苑在长安杜门外五里。师古曰：取其广博观望也。为，于伪翻；下同。〕</font></font><font size=4px>使通宾客，从其所好，</font><font size=4px color="#009090"><font size=4px>〔好，呼到翻。〕</font></font><font size=4px>故宾客多以异端进者。

 　　臣光曰：古之明王教养太子，为之择方正敦良之士</font><font size=4px color="#009090"><font size=4px>〔为，于伪翻。〕</font></font><font size=4px>以为保傅、师友，使朝夕与之游处。</font><font size=4px color="#009090"><font size=4px>〔处，昌吕翻。〕</font></font><font size=4px>左右前后无非正人，出入起居无非正道，然犹有淫放邪僻而陷于祸败者焉。今乃使太子自通宾客，从其所好。夫正直难亲，谄谀易合，</font><font size=4px color="#009090"><font size=4px>〔易，以豉翻。〕</font></font><font size=4px>此固中人之常情，宜太子之不终也！

 　　癸亥，地震。

 　　九月，商丘成为御史大夫。

 　　立赵敬肃王小子偃为平干王。</font><font size=4px color="#009090"><font size=4px>〔平干国属冀州，本广平也；宣帝五凤二年复旧名。〕</font></font><font size=4px>

 　　匈奴入上谷、五原，杀掠吏民。</font><font size=4px color="#009090"><font size=4px>〔上谷郡属幽州，唐妫州地也。〕</font></font><font size=4px>

 　　征和三年（辛卯，公元前九零年）

 　　春，正月，上行幸雍，至安定、北地。</font><font size=4px color="#009090"><font size=4px>〔雍，于用翻。〕</font></font><font size=4px>

 　　匈奴入五原、酒泉，杀两都尉。三月，遣李广利将七万人出五原，商丘成将二万人出西河，马通将四万骑出酒泉，击匈奴。

 　　夏，五月，赦天下。

 　　匈奴单闻汉兵大出，悉徙其辎重北邸郅居水；</font><font size=4px color="#009090"><font size=4px>〔重，直用翻。师古曰：邸，至也，音丁礼翻。郅，之日翻。〕</font></font><font size=4px>左贤王驱其人民度余吾水六七百里，居兜衔山；单于自将精兵渡姑且水。</font><font size=4px color="#009090"><font size=4px>〔将，即亮翻。师古曰：且，子余翻。〕</font></font><font size=4px>商丘成军至，追邪径，无所见，还。</font><font size=4px color="#009090"><font size=4px>〔师古曰：从疾道而追之，不见虏而还也。邪，音士嗟翻。〕</font></font><font size=4px>匈奴使大将与李陵将三万余骑追汉军，转战九日，至蒲奴水；</font><font size=4px color="#009090"><font size=4px>〔蒲奴水又在龙勒水南。〕</font></font><font size=4px>虏不利，还去。马通军至天山，匈奴使大将偃渠将二万余骑要汉兵，</font><font size=4px color="#009090"><font size=4px>〔要，一遥翻；下同。〕</font></font><font size=4px>见汉兵强，引去；通无所得失。是时，汉恐车师</font><span class="h"><font size=4px>【章：十四行本"师"下有"兵"字；乙十一行本同；孔本同。】</font></font><font size=4px>遮马通军，遣开陵侯成娩将楼兰、尉犁、危须等六国兵</font><font size=4px color="#009090"><font size=4px>〔危须国治危须城，去长安七千二百九十里，西至焉耆百里。娩，音晚，又音免。〕</font></font><font size=4px>共围车师，尽得其王民众而还。贰师将军出塞，匈奴使右大都尉与卫律将五千骑要击汉军于夫羊句山狭，</font><font size=4px color="#009090"><font size=4px>〔要，读曰邀。服虔曰：夫羊，地名也。师古曰：句山，西山也。句，音钩。〕</font></font><font size=4px>贰师击破之，乘胜追北至范夫人城；</font><font size=4px color="#009090"><font size=4px>〔应劭曰：本汉将，筑此城；将亡，其妻率余众完保之，因以为名也。张晏曰：范氏，能胡诅者。〕</font></font><font size=4px>匈奴奔走，莫敢距敌。

 　　初，贰师之出也，丞相刘屈氂为祖道，</font><font size=4px color="#009090"><font size=4px>〔祖，軷祭也。崔氏云：宫内之軷，祭古之行神；城外之軷，祭山川与道路之神。记曾子问：诸侯适天子，道而出。注云：祖道也。聘礼曰：出祖释軷，祭酒脯也。注云：祖，始也。行出国门，正陈车骑，释酒脯之奠为行始也。师古曰：祖者，送行之祭，因设宴饮。昔黄帝之子累祖好远游而死于道，故祀以为行神。为，于伪翻。〕</font></font><font size=4px>送至渭桥。广利曰："愿君侯早请昌邑王为太子；如立为帝，君侯长何忧乎！"</font><font size=4px color="#009090"><font size=4px>〔当时列侯通呼为君侯，尊称之也。〕</font></font><font size=4px>屈氂许诺。昌邑王者，贰师将军女弟李夫人子也；贰师女为屈氂子妻，故共欲立焉。会内者令郭穰</font><font size=4px color="#009090"><font size=4px>〔班表，内者令属少府。又据昭纪，内谒者令郭穰。内者、谒者各有令、丞，皆属少府。岂其时穰兼两令乎！〕</font></font><font size=4px>告"丞相夫人祝诅上及与贰师共祷祠，欲令昌邑王为帝"，按验，罪至大逆不道。六月，诏载屈氂厨车以徇，</font><font size=4px color="#009090"><font size=4px>〔师古曰：厨车，载食之车。徇，行示也。〕</font></font><font size=4px>要斩东市，</font><font size=4px color="#009090"><font size=4px>〔要，与腰同。〕</font></font><font size=4px>妻子枭首华阳街；</font><font size=4px color="#009090"><font size=4px>〔枭，坚尧翻。长安城中八街，华阳其一也。华，户化翻。〕</font></font><font size=4px>贰师妻子亦收。贰师闻之，忧惧，其掾胡亚夫亦避罪从军，说贰师曰："夫人、室家皆在吏，若还，不称意适与狱会，</font><font size=4px color="#009090"><font size=4px>〔掾，于绢翻。说，式芮翻。称，尺证翻。〕</font></font><font size=4px>郅居以北，可复得见乎！"</font><font size=4px color="#009090"><font size=4px>〔如淳曰：以就诛后虽欲复降匈奴不可得。复，扶又翻。〕</font></font><font size=4px>贰师由是狐疑，深入要功，</font><font size=4px color="#009090"><font size=4px>〔要，一遥翻。〕</font></font><font size=4px>遂北至郅居水上。虏已去，贰师遣护军将二万骑度郅居之水，逢左贤王、左大将将二万骑，与汉兵合战一日，汉军杀左大将，虏死伤甚众。军长史与决眭都尉煇渠侯谋曰：</font><font size=4px color="#009090"><font size=4px>〔晋灼曰：决眭都尉，匈奴官也。功臣表，归义侯仆朋子雷电以击匈奴功，封煇渠侯。煇渠，鲁阳县也。余据班表，仆朋侯煇渠食邑于鲁阳，雷电嗣爵。雷电不自匈奴来降，则决眭都尉非匈奴官也。师古曰：眭，息随翻。煇，音辉。〕</font></font><font size=4px>"将军怀异心，欲危众求功，恐必败。"谋共执贰师。贰师闻之，斩长史，引兵还至燕然山。</font><font size=4px color="#009090"><font size=4px>〔据匈奴传，燕然山在匈奴中速邪乌地。师古曰：燕，一千翻。〕</font></font><font size=4px>单于知汉军劳倦，自将五万骑遮击贰师，相杀伤甚众；夜，堑汉军前，深数尺，</font><font size=4px color="#009090"><font size=4px>〔堑，七艳翻。深，式禁翻，度深曰深。〕</font></font><font size=4px>从后急击之，军大乱；</font><span class="h"><font size=4px>【章：十四行本"乱"下有"败"字；乙十一行本同；孔本同；张校同。】</font></font><font size=4px>贰师遂降。单于素知其汉大将，以女妻之，</font><font size=4px color="#009090"><font size=4px>〔降，户江翻。妻，千细翻。〕</font></font><font size=4px>尊宠在卫律上。宗族遂灭。

 　　秋，蝗。

 　　九月，故城父令公孙勇</font><font size=4px color="#009090"><font size=4px>〔班志：城父县属沛郡。父，音甫。〕</font></font><font size=4px>与客胡倩等谋反，</font><font size=4px color="#009090"><font size=4px>〔师古曰：倩，音千见翻。〕</font></font><font size=4px>倩诈称光禄大夫，言使督盗贼；淮阳太守田广明觉知，</font><font size=4px color="#009090"><font size=4px>〔使，疏吏翻。守，式又翻。高祖十一年，置淮阳国；时为郡，属兖州；唐陈州地。贤曰：淮阳故城，在今陈州宛丘县东南。〕</font></font><font size=4px>发兵捕斩焉。公孙勇衣绣衣、乘驷马车至圉；</font><font size=4px color="#009090"><font size=4px>〔师古曰：陈留圉县。余据班志，圉县属淮阳。勇衣，于既翻。〕</font></font><font size=4px>圉守尉魏不害等诛之。封不害等四人为侯。</font><font size=4px color="#009090"><font size=4px>〔不害，当涂侯。江德，轑阳侯。苏昌，蒲侯。圉县小史，关内侯，食邑圉之遗乡。〕</font></font><font size=4px>

 　　吏民以巫蛊相告言者，案验多不实。上颇知太子惶恐无他意，</font><font size=4px color="#009090"><font size=4px>〔言为江充所迫，惶恐无以自明，而起兵杀江充，非有他意也。〕</font></font><font size=4px>会高寝郎田千秋上急变，讼太子冤</font><font size=4px color="#009090"><font size=4px>〔师古曰：高庙卫寝之郎。所告非常，故云急变。上，时掌翻。〕</font></font><font size=4px>曰："子弄父兵，罪当笞。天子之子过误杀人，当何罪哉！臣尝梦一白头翁教臣言。"上乃大感寤，召见千秋，谓曰："父子之间，人所难言也，公独明其不然。此高庙神灵使公教我，公当遂为吾辅佐。"立拜千秋为大鸿胪，</font><font size=4px color="#009090"><font size=4px>〔师古曰：当其立见而即拜之，言不移时也。胪，陵如翻。〕</font></font><font size=4px>而族灭江充家，焚苏文于横桥上；</font><font size=4px color="#009090"><font size=4px>〔即横门外渭桥也。横，音光。〕</font></font><font size=4px>及泉鸠里加兵刃于太子者，初为北地太守，后族。上怜太子无辜，乃作思子宫，为归来望思之台于湖，</font><font size=4px color="#009090"><font size=4px>〔师古曰：言己望而思之，庶太子之魂归来也。其台在今湖城县之西，閺乡县之东，基址犹存。〕</font></font><font size=4px>天下闻而悲之。

 　　征和四年（壬辰，公元前八九年）

 　　春，正月，上行幸东莱，临大海，欲浮海求神山。群臣谏，上弗听；而大风晦冥，海水沸涌。上留十余日，不得御楼船，乃还。

 　　二月，丁酉，雍县无云如雷者三，</font><font size=4px color="#009090"><font size=4px>〔雍，于用翻。经典，如、而字通。〕</font></font><font size=4px>陨石二，黑如黳。</font><font size=4px color="#009090"><font size=4px>〔师古曰：黳，乌兮翻，小黑也。江南人以油煎漆滓以饰物曰黳。〕</font></font><font size=4px>

 　　三月，上耕于巨定。</font><font size=4px color="#009090"><font size=4px>〔地理志，巨定县属齐国。水经注作"巨淀县"，故城在淄水北。县东南有巨淀湖，盖以水受名也。〕</font></font><font size=4px>还，幸泰山，修封。庚寅，祀于明堂。癸巳，禅石闾，见群臣，上乃言曰："朕即位以来，所为狂悖，</font><font size=4px color="#009090"><font size=4px>〔悖，蒲妹翻。〕</font></font><font size=4px>使天下愁苦，不可追悔。自今事有伤害百姓，糜费天下者，悉罢之！"田千秋曰："方士言神仙者甚众，而无显功，臣请皆罢斥遣之！"上曰："大鸿胪言是也。"于是悉罢诸方士候神人者。是后上每对群臣自叹："向时愚惑，为方士所欺。天下岂有仙人，尽妖妄耳！</font><font size=4px color="#009090"><font size=4px>〔妖，于遥翻。〕</font></font><font size=4px>节食服药，差可少病而已。"</font><font size=4px color="#009090"><font size=4px>〔少，诗沼翻。〕</font></font><font size=4px>夏，六月，还，幸甘泉。

 　　丁巳，以大鸿胪田千秋为丞相，封富民侯。</font><font size=4px color="#009090"><font size=4px>〔恩泽侯表，富民侯食邑于沛郡蕲县。师古曰：欲百姓之殷实，故取其嘉名也。〕</font></font><font size=4px>千秋无他材能，</font><span class="h"><font size=4px>【章：十四行本"能"下有"术学"二字；乙十一行本同；孔本同；张校同；退斋校同。】</font></font><font size=4px>又无伐阅功劳，</font><font size=4px color="#009090"><font size=4px>〔太史公曰：古者人臣功有五品：以德立宗庙、定社稷曰勋；以言曰劳；角力曰功；明其等曰伐；积日曰阅。师古曰：伐，积功也。阅，经历也。〕</font></font><font size=4px>特以一言寤意，数月取宰相，封侯，世未尝有也。然为人敦厚有智，居位自称，</font><font size=4px color="#009090"><font size=4px>〔师古曰：言称其职也。称，尺证翻。〕</font></font><font size=4px>逾于前后数公。

 　　先是搜粟都尉桑弘羊与丞相、御史奏</font><font size=4px color="#009090"><font size=4px>〔先，悉荐翻。〕</font></font><font size=4px>言："轮台东有溉田五千顷以上，</font><font size=4px color="#009090"><font size=4px>〔杜佑曰：轮台，渠犁地，今在交河、北庭界中，其地相连。〕</font></font><font size=4px>可遣屯田卒，置校尉三人分护，益种五谷；张掖、酒泉遣骑假司马为斥候；</font><font size=4px color="#009090"><font size=4px>〔斥，拓也。候，望也。言开拓道路候望也。〕</font></font><font size=4px>募民壮健敢徙者诣田所，益垦溉田，稍筑列亭，连城而西，以威西国，辅乌孙。"</font><font size=4px color="#009090"><font size=4px>〔时乌孙王尚公主，故欲屯田列亭连城以辅之。〕</font></font><font size=4px>上乃下诏，深陈既往之悔曰："前有司奏欲益民赋三十，助边用，</font><font size=4px color="#009090"><font size=4px>〔师古曰：三十者，每口转增三十钱也。〕</font></font><font size=4px>是重困老弱孤独也。</font><font size=4px color="#009090"><font size=4px>〔重，直用翻。〕</font></font><font size=4px>而今又请遣卒田轮台。轮台西于车师千余里，前开陵侯击车师时，虽胜，降其王，</font><font size=4px color="#009090"><font size=4px>〔降，户江翻。〕</font></font><font size=4px>以辽远乏食，道死者尚数千人，况益西乎！曩者朕之不明，以军候弘上书，言『匈奴缚马前后足置城下，驰言"秦人，我丐若马。"』</font><font size=4px color="#009090"><font size=4px>〔据汉时匈奴谓中国人为秦人，至唐及国朝则谓中国为汉，如汉人，汉儿之类，皆习故而言。师古曰：丐，乞与也。若，汝也。乞，音气。〕</font></font><font size=4px>又，汉使者久留不还，故兴遣贰师将军，</font><font size=4px color="#009090"><font size=4px>〔久留不还，谓苏武等也。师古曰：兴遣，兴军而遗之。〕</font></font><font size=4px>欲以为使者威重也。古者卿、大夫与谋，参以蓍、龟，不吉不行。</font><font size=4px color="#009090"><font size=4px>〔师古曰：谓共卿大夫谋事尚不专决，犹杂问蓍龟也。蓍，筮也。龟，卜也。孔颖达曰：卜筮必用龟蓍者，按刘向云：蓍之言耆，龟之言久。龟千岁而灵，蓍百年而神，以其长久，故能辩吉凶也。说文：蓍，蒿属也，生千岁三百茎，易以为数。天子九尺，诸侯七尺，大夫五尺，士三尺。陆玑草木疏云：似藾萧，青色，科生。洪范五行传曰：蓍生百年，一本生百茎。论衡云：七十年生一茎，七百年十茎，神灵之物，故生迟也。史记曰：满百茎者，其下必有神龟守之，其上常有云气覆之。淮南子云：上有藂蓍，下有伏龟。卜筮实问于神，龟筮能传神命以告人，故金縢告太王、王季、文王，乃卜三龟，一袭吉，是能传神命也。又郑注天府云：卜筮实问于鬼神，龟筮能出其卦兆之占耳。按白虎通称礼三正记：天子龟一尺二寸，诸侯一尺，大夫八寸，士六寸。龟，阴也，故其数偶；蓍，阳也，故其数奇。所以谓之卜筮者，师说云：卜，覆也，以覆审吉凶；筮，决也，以决定其惑。刘向以为卜，赴也，赴来者之心；筮，问也，问筮者之事。赴、问，互言之。易系辞云：定天下之吉凶，成天下之亹亹者，莫大乎蓍龟。又曰：蓍之德圆而神。又说卦云：幽赞于神明而生蓍。据此诸文，蓍龟知灵相似；传云蓍短龟长，不如从长者，史苏欲止献公之意，托云尔，实无优劣也。杜预、郑玄因是言以为实有长短。杜预注传云：物生而后有象，象而后有滋，滋而后有数。龟象、筮数，故象长、数短是也。象所以长者，以物初生则有象，去初既近，且包罗万形，故为长。数短者，数是终，去初既远，推寻事数始能求象，故为短也。郑注占人云：占人亦占筮掌占龟者，筮短龟长，主于长者，是也。凡卜筮，天子、诸侯，若大事则卜、筮并用，皆先筮后卜。大事则卜立君、卜大封、大祭祀、出军旅、丧事，及龟之八命：一曰征，二曰象，三曰与，四曰谋，五曰果，六曰至，七曰雨，八曰瘳。此等皆为大事。郑注占人云：将卜八事，皆先以筮筮之，是也。若次事则惟卜不筮，故表记云：天子无筮，小事无卜惟筮。筮人掌九筮之言：一曰筮更，谓迁都邑也；二曰筮咸，咸，犹佥也，谓筮众心欢不也；三曰筮式，谓筮作法式也；四曰筮目，谓事众，筮其所要当也；五曰筮易，谓民众不说，筮所改易也；六曰筮比，谓与民和比也；七曰筮祠，谓筮牲与日也；八曰筮参，谓筮御与右也；九曰筮环，谓筮可致师不。郑注：古人不卜而徒筮者，则用九筮，是也。僖十五年，晋卜纳襄王，得黄帝战阪泉之兆，又筮之，得大有之睽；哀九年，卜伐宋，亦卜而后筮：是大事卜、筮并用也。与，读曰预。蓍，音升脂翻。〕</font></font><font size=4px>乃者以缚马书偏视丞相、御史、二千石、诸大夫、郎、为文学者，</font><font size=4px color="#009090"><font size=4px>〔师古曰：视，读曰示。为文学，谓学经书之人。〕</font></font><font size=4px>乃至郡、属国都尉等，皆以『虏自缚其马，不祥甚哉！』或以为『欲以见强，</font><font size=4px color="#009090"><font size=4px>〔师古曰：见，显示。见，贤遍翻。〕</font></font><font size=4px>夫不足者视人有余。』</font><font size=4px color="#009090"><font size=4px>〔师古曰：言其夸张也。视，亦读曰示。〕</font></font><font size=4px>公车方士、太史、治星、望气及太卜龟蓍皆以为『吉，</font><font size=4px color="#009090"><font size=4px>〔公车方士，方士之待诏公车者。太史，属太常。治星，习为天文之家；望气，如周官之□祲者，皆属太史。太卜，属太常，有令、丞。治，直之翻。〕</font></font><font size=4px>匈奴必破，时不可再得也。』</font><font size=4px color="#009090"><font size=4px>〔师古曰：今便利之时，后不可再得也。〕</font></font><font size=4px>又曰：『北伐行将，于鬴山必克。</font><font size=4px color="#009090"><font size=4px>〔师古曰：行将，谓遣将率行也。鬴山，山名也。将，即亮翻；下同。鬴，古釜字。〕</font></font><font size=4px>卦，诸将贰师最吉。』</font><font size=4px color="#009090"><font size=4px>〔卜遣诸将，而于卦中贰师最为吉也。〕</font></font><font size=4px>故朕亲发贰师下鬴山，诏之必毋深入。今计谋、卦兆皆反缪。</font><font size=4px color="#009090"><font size=4px>〔师古曰：言不效也。缪，妄也。〕</font></font><font size=4px>重合侯得虏候者，乃言『缚马者匈奴诅军事也。』</font><font size=4px color="#009090"><font size=4px>〔据班史，匈奴闻汉军当来，使巫埋羊、牛所出诸道及水上以诅军。诅，庄助翻。〕</font></font><font size=4px>匈奴常言『汉极大，然不耐饥渴，失一狼，走千羊。』乃者贰师败，军士死略离散，</font><font size=4px color="#009090"><font size=4px>〔师古曰：言死及被虏略，并自离散也。〕</font></font><font size=4px>悲痛常在朕心。今又请远田轮台，欲起亭隧，</font><font size=4px color="#009090"><font size=4px>〔师古曰：隧者，依深险之处，开通行道也。〕</font></font><font size=4px>是扰劳天下，非所以优民也，朕不忍闻！大鸿胪等又议欲募囚徒送匈奴使者，明封侯之赏以报忿，此五伯所弗为也。</font><font size=4px color="#009090"><font size=4px>〔盖欲使刺单于以报忿也。师古曰：言五伯尚耻不为，况今大汉也。伯，读曰霸。〕</font></font><font size=4px>且匈奴得汉降者常提掖搜索，</font><font size=4px color="#009090"><font size=4px>〔降，户江翻。索，山客翻。提，谓提挈之也。掖，谓两人夹持其两掖。掖，羊益翻。师古曰：搜索者，恐其或私赍文书也。余谓恐其挟兵刃。〕</font></font><font size=4px>问以所闻，岂得行其计乎！当今务在禁苛暴，止擅赋，力本农，修马复令，</font><font size=4px color="#009090"><font size=4px>〔汉有擅赋法，今止不行。孟康曰：先是令长吏各以秩养马，亭有牝马，名养马者皆复不事；后马多绝乏，至此复修之也。师古曰：此说非也。马复，因养马以免徭赋也。复，方目翻。〕</font></font><font size=4px>以补缺、毋乏武备而已。郡国二千石各上进畜马方略补边状，与计对。"</font><font size=4px color="#009090"><font size=4px>〔师古曰：与上计者同来赴对也。上，时掌翻。畜，许六翻。〕</font></font><font size=4px>

 　　由是不复出军，</font><font size=4px color="#009090"><font size=4px>〔复，扶又翻。〕</font></font><font size=4px>而封田千秋为富民侯，以明休息，思富养民也。又以赵过为搜粟都尉。过能代田，</font><font size=4px color="#009090"><font size=4px>〔班志：一亩三甽，岁代处，故曰代田，古法也。后稷始甽田，以二耜为耦，深尺曰甽，长终亩；一亩三甽，一夫三百甽，而播种于三甽中。师古曰：代，易也。余谓此即周礼一易、再易之田之类。〕</font></font><font size=4px>其耕耘田器皆有便巧，以教民，用力少而得谷多，民皆便之。

 　　臣光曰：天下信未尝无士也！武帝好四夷之功，而勇锐轻死之士充满朝廷，辟土广地，无不如意。及后息民重农，而赵过之俦教民耕耘，民亦被其利。</font><font size=4px color="#009090"><font size=4px>〔好，呼到翻。被，皮义翻。〕</font></font><font size=4px>此一君之身趣好殊别，而士辄应之，诚使武帝兼三王之量以兴商、周之治，</font><font size=4px color="#009090"><font size=4px>〔治，直吏翻。〕</font></font><font size=4px>其无三代之臣乎！

 　　秋，八月，辛酉晦，日有食之。</font><font size=4px color="#009090"><font size=4px>〔考异曰：荀纪作"七月"，汉书作"八月"。按长历是年九月壬戌朔，言八月是也。〕</font></font><font size=4px>

 　　卫律害贰师之宠，会匈奴单于母阏氏病，</font><font size=4px color="#009090"><font size=4px>〔阏氏，音烟支。〕</font></font><font size=4px>律饬胡巫言："先单于怒曰：『胡故时祠兵，常言得贰师以社，</font><font size=4px color="#009090"><font size=4px>〔师古曰：饬，与敕同。社，祠社也。〕</font></font><font size=4px>何故不用？』"于是收贰师。贰师骂曰："我死必灭匈奴！"遂屠贰师以祠。

 　　後元元年（癸巳，公元前八八年）

 　　春，正月，上行幸甘泉，郊泰畤；遂幸安定。

 　　昌邑哀王髆薨。</font><font size=4px color="#009090"><font size=4px>〔髆，音博。〕</font></font><font size=4px>

 　　二月，赦天下。

 　　夏，六月，商丘成坐祝诅自杀。</font><font size=4px color="#009090"><font size=4px>〔考异曰：功臣表云："坐为詹事，祠孝文庙，醉歌堂下曰：『出居安能郁郁！』大不敬，自杀。"公卿表云："坐祝诅。"按成不为詹事，功臣表误也。〕</font></font><font size=4px>

 　　初，侍中仆射马何罗与江充相善。</font><font size=4px color="#009090"><font size=4px>〔班表，侍中仆射，秦官。自侍中、尚书郎、军屯驺宰、永巷宦者皆有仆射。古者重武，官有主射以课督之，取其领事之号。沈约曰：侍中本秦丞相史也，使五人往来殿内东厢奏事，故谓之侍中。汉西京无员，多至数十人，入侍禁中，分掌乘舆御物，下至亵器虎子之属。武帝世，孔安国为侍中，以其儒者，特令掌御唾壶，朝廷荣之。久次者为仆射。东京又属少府，犹无员，掌侍左右赞导众事、顾问应答；法驾出，则多识者一人负传国玺，操斩白蛇剑参乘，余皆骑，在乘舆车后。光武改仆射为祭酒。汉世与中官俱止禁中。武帝时，侍中马何罗为逆，由是侍中出禁外，有事乃得入，事毕即出。王莽秉政，侍中复入，与中官俱止。章帝元和中，侍中郭举与后宫通，拔佩刀惊御。举伏诛，侍中由是复出外。〕</font></font><font size=4px>及卫太子起兵，何罗弟通以力战封重合侯。后上夷灭充宗族、党与，何罗兄弟惧及，</font><font size=4px color="#009090"><font size=4px>〔及，谓及于祸也。〕</font></font><font size=4px>遂谋为逆。侍中驸马都尉金日磾视其志意有非常，心疑之，阴独察其动静，与俱上下。</font><font size=4px color="#009090"><font size=4px>〔师古曰：上下于殿也。磾，丁奚翻。上，时掌翻；下厢上同。〕</font></font><font size=4px>何罗亦觉日磾意，以故久不得发。是时上行幸林光宫，</font><font size=4px color="#009090"><font size=4px>〔服虔曰：甘泉、一名林光。师古曰：秦之林光宫，胡亥所造；汉又于其旁起甘泉宫，〕</font></font><font size=4px>日磾小疾卧庐，</font><font size=4px color="#009090"><font size=4px>〔师古曰：殿中所止曰庐。〕</font></font><font size=4px>何罗与通及小弟安成矫制夜出，共杀使者，发兵。明旦，上未起，何罗无何从外入。</font><font size=4px color="#009090"><font size=4px>〔无何，犹言无几时也。〕</font></font><font size=4px>日磾奏厕，心动，</font><font size=4px color="#009090"><font size=4px>〔师古曰：奏，向也。日磾方向厕而心动。〕</font></font><font size=4px>立入，坐内户下。须臾，何罗袖白刃从东厢上，见日磾，色变；走趋卧内，欲入，</font><font size=4px color="#009090"><font size=4px>〔师古曰：趋，读曰趣，向也。卧内，天子卧处。〕</font></font><font size=4px>行触宝瑟，僵。日磾得抱何罗，因传曰："马何罗反！"</font><font size=4px color="#009090"><font size=4px>〔传，谓传声而唱之。〕</font></font><font size=4px>上惊起。左右拔刃欲格之，上恐并中日磾，</font><font size=4px color="#009090"><font size=4px>〔中，竹仲翻。〕</font></font><font size=4px>止勿格。日磾投何罗殿下，得禽缚之。穷治，皆伏辜。

 　　秋，七月，地震。

 　　燕王旦自以次第当为太子，</font><font size=4px color="#009090"><font size=4px>〔燕王旦，元狩六年受封。〕</font></font><font size=4px>上书求入宿卫。上怒，斩其使于北阙；又坐藏匿亡命，削良乡、安次、文安三县。</font><font size=4px color="#009090"><font size=4px>〔班志，良乡县属涿郡，安次、文安属勃海郡。良乡、安次二县，唐皆属幽州。文安县，唐为莫州。〕</font></font><font size=4px>上由是恶旦。</font><font size=4px color="#009090"><font size=4px>〔恶，乌路翻。〕</font></font><font size=4px>旦辩慧博学，其弟广陵王胥，有勇力，</font><font size=4px color="#009090"><font size=4px>〔胥亦以元狩六年受封。〕</font></font><font size=4px>而皆动作无法度，多过失，故上皆不立。

 　　时钩弋夫人之子弗陵，年数岁，形体壮大，多知，</font><font size=4px color="#009090"><font size=4px>〔师古曰：壮大者，言其形体伟大。〕</font></font><font size=4px>上奇爱之，心欲立焉；以其年稚，母少，</font><font size=4px color="#009090"><font size=4px>〔少，诗沼翻；下同。〕</font></font><font size=4px>犹与久之。</font><font size=4px color="#009090"><font size=4px>〔与，读曰豫。〕</font></font><font size=4px>欲以大臣辅之，察群臣，唯奉车都尉、光禄大夫霍光，忠厚可任大事，上乃使黄门画周公负成王朝诸侯以赐光。</font><font size=4px color="#009090"><font size=4px>〔师古曰：黄门之署，职任亲近，以供天子，百物在焉，故亦有画工。画，读曰画。〕</font></font><font size=4px>后数日，帝谴责钩弋夫人；夫人脱簪珥，</font><font size=4px color="#009090"><font size=4px>〔珥，仍吏翻，耳饰也。〕</font></font><font size=4px>叩头。</font><font size=4px color="#009090"><font size=4px>〔句断。〕</font></font><font size=4px>帝曰："引持去，遂掖庭狱！"</font><font size=4px color="#009090"><font size=4px>〔掖庭属少府，有祕狱，凡宫人有罪者下之。〕</font></font><font size=4px>夫人还顾，帝曰："趣行，</font><font size=4px color="#009090"><font size=4px>〔趣，读曰促。〕</font></font><font size=4px>汝不得活！卒赐死。</font><font size=4px color="#009090"><font size=4px>〔卒，子恤翻。〕</font></font><font size=4px>顷之，帝闲居，问左右曰："外人言云何？"左右对曰："人言『且立其子，何去其母乎？』"</font><font size=4px color="#009090"><font size=4px>〔去，羌吕翻；下同。〕</font></font><font size=4px>帝曰："然，是非儿曹愚人之所知也。往古国家所以乱，由主少、母壮也。女主独居骄蹇，淫乱自恣，莫能禁也。汝不闻吕后邪！故不得不先去之也。"

 　　後元二年（甲午，公元前八七年）

 　　春，正月，上朝诸侯王于甘泉宫。二月，行幸盩厔五柞宫。</font><font size=4px color="#009090"><font size=4px>〔班志，盩厔县属扶风。山曲曰盩，水曲曰厔。师古曰：盩，张流翻。厔，竹乙翻。张晏曰：五柞宫有五柞树，因名。水经注：五柞宫在长杨宫东北八里。柞，即各翻。〕</font></font><font size=4px>

 　　上病笃，霍光涕泣问曰："如有不讳，</font><font size=4px color="#009090"><font size=4px>〔贤曰：不讳，谓死也。死者人之常，故言不讳也。师古曰：不讳，言不可讳也。〕</font></font><font size=4px>谁当嗣者？"上曰："君未谕前画意邪？立少子，君行周公之事！"光顿首让曰："臣不如金日磾！"日磾亦曰："臣，外国人，</font><font size=4px color="#009090"><font size=4px>〔日磾，休屠王子，故云然。〕</font></font><font size=4px>不如光；且使匈奴轻汉矣！"乙丑，诏立弗陵为皇太子，时年八岁。丙寅，以光为大司马、大将军，日磾为车骑将军，太仆上官桀为左将军，受遗诏辅少主，又以搜粟都尉桑弘羊为御史大夫，皆拜卧内床下。光出入禁闼二十余年，出则奉车，入侍左右，小心谨慎，未尝有过。为人沈静详审，</font><font size=4px color="#009090"><font size=4px>〔沈，持林翻。〕</font></font><font size=4px>每出入、下殿门，止进有常处，郎、仆射窃识视之，</font><font size=4px color="#009090"><font size=4px>〔师古曰：识，记也，音式志翻，又职吏翻。〕</font></font><font size=4px>不失尺寸。日磾在上左右，目不忤视者数十年；</font><font size=4px color="#009090"><font size=4px>〔忤，逆也，五故翻。〕</font></font><font size=4px>赐出宫女，不敢近；上欲内其女后宫，</font><font size=4px color="#009090"><font size=4px>〔内，读曰纳。〕</font></font><font size=4px>不肯；其笃慎如此，上尤奇异之。日磾长子为帝弄儿，帝甚爱之。其后弄儿壮大，不谨，自殿下与宫人戏；日磾适见之，恶其淫乱，</font><font size=4px color="#009090"><font size=4px>〔恶，乌路翻。〕</font></font><font size=4px>遂杀弄儿。上闻之，大怒。日磾顿首谢，具言所以杀弄儿状。上甚哀，为之泣；</font><font size=4px color="#009090"><font size=4px>〔为，于伪翻。〕</font></font><font size=4px>已而心敬日磾。上官桀始以材力得幸，</font><font size=4px color="#009090"><font size=4px>〔桀少时为羽林期门郎，从帝上甘泉，天大风，车不得行，解盖授桀；桀奉盖，虽风，常属车，雨下，盖辄御，上奇其材力。〕</font></font><font size=4px>为未央廏令；</font><font size=4px color="#009090"><font size=4px>〔未央廏令属太仆。〕</font></font><font size=4px>上尝体不安，及愈，见马，</font><font size=4px color="#009090"><font size=4px>〔师古曰：见，谓呈见之，音胡电翻。〕</font></font><font size=4px>马多瘦，上大怒曰："令以我不复见马邪！"欲下吏。</font><font size=4px color="#009090"><font size=4px>〔复，扶又翻。下，遐嫁翻。〕</font></font><font size=4px>桀顿首曰："臣闻圣体不安，日夜忧惧，意诚不在马。"</font><font size=4px color="#009090"><font size=4px>〔师古曰：诚，实也。〕</font></font><font size=4px>言未卒，泣数行下。</font><font size=4px color="#009090"><font size=4px>〔卒，子恤翻。行，户刚翻。〕</font></font><font size=4px>上以为爱己，由是亲近，</font><font size=4px color="#009090"><font size=4px>〔近，其靳翻。〕</font></font><font size=4px>为侍中，稍迁至太仆。三人皆上素所爱信者，故特举之，授以后事。丁卯，帝崩于五柞宫；</font><font size=4px color="#009090"><font size=4px>〔臣瓒曰：寿七十一。〕</font></font><font size=4px>入殡未央宫前殿。

 　　帝聪明能断，</font><font size=4px color="#009090"><font size=4px>〔断，丁乱翻。〕</font></font><font size=4px>善用人，行法无所假贷。隆虑公主子昭平君</font><font size=4px color="#009090"><font size=4px>〔隆虑公主，景帝女。班志，隆虑县属河内郡。虑，音闾。〕</font></font><font size=4px>尚帝女夷安公主。</font><font size=4px color="#009090"><font size=4px>〔班志，夷安县属胶西国。〕</font></font><font size=4px>隆虑主病困，以金千斤、钱千万为昭平君豫赎死罪，上许之。</font><font size=4px color="#009090"><font size=4px>〔为，于伪翻；下同。〕</font></font><font size=4px>隆虑主卒，昭平君日骄，醉杀主傅，</font><font size=4px color="#009090"><font size=4px>〔服虔曰：主傅，主之官也。如淳曰：礼有傅姆。说者又曰：傅，老大夫也，汉使中行说傅翁主是也。师古曰：傅姆是。〕</font></font><font size=4px>系狱；廷尉以公主子上请。</font><font size=4px color="#009090"><font size=4px>〔上，时掌翻。〕</font></font><font size=4px>左右人人为言："前又入赎，陛下许之。"上曰："吾弟老有是一子，死，以属我。"</font><font size=4px color="#009090"><font size=4px>〔弟，谓女弟。师古曰：老乃有子，言其晚孕育也。属，音之欲翻。〕</font></font><font size=4px>于是为之垂涕，叹息良久，曰："法令者，先帝所造也，用弟故而诬先帝之法，吾何面目入高庙乎！又下负万民。"乃可其奏，哀不能自止，左右尽悲。待诏东方朔前上寿，</font><font size=4px color="#009090"><font size=4px>〔时有待诏公车者，有待诏金马门者。朔时待诏宦者署。〕</font></font><font size=4px>曰："臣闻圣王为政，赏不避仇雠，诛不择骨肉。书曰：『不偏不党，王道荡荡。』</font><font size=4px color="#009090"><font size=4px>〔师古曰：周书洪范之辞。荡荡，平坦貌。〕</font></font><font size=4px>此二者，五帝所重，三王所难也，陛下行之，天下幸甚！臣朔奉觞昧死再拜上万</font><span class="h"><font size=4px>【章：十四行本"万"下有"岁"字；乙十一行本同；孔本同；退斋校同。】</font></font><font size=4px>寿！"上初怒朔，既而善之，以朔为中郎。

 　　班固赞曰：汉承百王之弊，高祖拨乱反正，文、景务在养民，至于稽古礼文之事，犹多阙焉。孝武初立，卓然罢黜百家，表章六经，</font><font size=4px color="#009090"><font size=4px>〔师古曰：百家，谓诸子杂说，违背六经。六经，谓易、诗、书、春秋、礼、乐也。〕</font></font><font size=4px>遂畴咨海内，举其俊茂，</font><font size=4px color="#009090"><font size=4px>〔师古曰：畴，谁也。咨，谋也。言谋于众人，谁可为事者也。〕</font></font><font size=4px>与之立功；兴太学，修郊祀，改正朔，</font><font size=4px color="#009090"><font size=4px>〔师古曰：正，音之成翻。〕</font></font><font size=4px>定历数，协音律，作诗乐，建封禅，礼百神，绍周后，号令文章，焕然可述，后嗣得遵洪业而有三代之风。如武帝之雄材大略，不改文、景之恭俭以济斯民，虽诗、书所称何有加焉！</font><font size=4px color="#009090"><font size=4px>〔师古曰：美其雄材大略而非其不恭俭也。〕</font></font><font size=4px>

 　　臣光曰：孝武穷奢极欲，繁刑重敛，</font><font size=4px color="#009090"><font size=4px>〔敛，力赡翻。〕</font></font><font size=4px>内侈宫室，外事四夷，信惑神怪，巡游无度，使百姓疲敝，起为盗贼，其所以异于秦始皇者无几矣。</font><font size=4px color="#009090"><font size=4px>〔几，居岂翻。〕</font></font><font size=4px>然秦以之亡，汉以之兴者，孝武能尊先王之道，知所统守，受忠直之言，恶人欺蔽，好贤不倦，</font><font size=4px color="#009090"><font size=4px>〔恶，乌路翻。好，呼到翻。〕</font></font><font size=4px>诛赏严明，晚而改过，顾托得人，此其所以有亡秦之失而免亡秦之祸乎！

 　　戊辰，太子即皇帝位。帝姊鄂邑公主共养省中，</font><font size=4px color="#009090"><font size=4px>〔班志，鄂县属江夏郡，公主所食之邑。伏俨曰：蔡邕云：本为禁中。门阁有禁，非侍御之臣不得妄入；行道豹尾中亦为禁中。孝元皇后父名禁，避之，故曰省中。师古曰：省，察也，言入此中者皆当察视，不可妄也。余据鄂邑公主即盖长公主。鄂，五各翻。共，居用翻。养，弋亮翻。〕</font></font><font size=4px>霍光、金日磾、上官桀共领尚书事。光辅幼主，政自己出，天下想闻其风采。殿中尝有怪，一夜，群臣相惊，光召尚符玺郎，</font><font size=4px color="#009090"><font size=4px>〔续汉志本注：符玺郎中二人，在中主玺及虎符、竹符之半者。玺，斯氏翻。〕</font></font><font size=4px>欲收取玺。</font><font size=4px color="#009090"><font size=4px>〔师古曰：恐有变难，欲收取玺。〕</font></font><font size=4px>郎不肯授，光欲夺之。郎按剑曰："臣头可得，玺不可得也！"光甚谊之。明日，诏增此郎秩二等。众庶莫不多光。</font><font size=4px color="#009090"><font size=4px>〔多，犹重也，以此事为多足重也。〕</font></font><font size=4px>

 　　三月，甲辰，葬孝武皇帝于茂陵。

 　　夏，六月，赦天下。

 　　秋，七月，有星孛于东方。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　济北王宽坐禽兽行自杀。</font><font size=4px color="#009090"><font size=4px>〔淮南厉王子勃徙封济北王，宽其孙也。汉法，内乱者为禽兽行。济，子礼翻。行，下孟翻。〕</font></font><font size=4px>

 　　冬，匈奴入朔方，杀略吏民；发军屯西河，左将军桀行北边。</font><font size=4px color="#009090"><font size=4px>〔行，下孟翻。〕</font></font><font size=4px>
</font><!--/HTMLBUILERPART0--><font size=4px>