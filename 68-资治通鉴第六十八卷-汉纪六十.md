<font size=4px>

 　　漢紀六十</font><font size=4px color="#009090"><font size=4px>〔起強圉作噩（丁酉），盡屠維大淵獻（己亥），凡三年。〕</font></font><font size=4px>

 　　孝獻皇帝癸

 　　建安二十二年（丁酉、二一七）

 　　春，正月，魏王操軍居巢，</font><font size=4px color="#009090"><font size=4px>〔居巢縣，屬廬江郡，春秋之巢國。宋白曰：今無為軍，本巢縣之無為鎮，曹操攻吳，築城於此，無功而退，因號無為城。臨濡須水上壖地，秦、漢為居巢，春秋但名巢，辭有詳略耳。考異曰：孫權傳，曹公次居巢，攻濡須，並在去冬。今從魏武紀。〕</font></font><font size=4px>孫權保濡須，二月，操進攻之。</font><font size=4px color="#009090"><font size=4px>〔孫權所保者，十七年所築濡須塢也。〕</font></font><font size=4px>

 　　初，右護軍蔣欽屯宣城，</font><font size=4px color="#009090"><font size=4px>〔宣城縣，屬丹陽郡。賢曰：故城在今宣州南陵縣東。〕</font></font><font size=4px>蕪湖令徐盛收欽屯吏，表斬之。</font><font size=4px color="#009090"><font size=4px>〔蕪湖縣，屬丹陽郡，春秋吳鳩茲之也。宋白曰：以其地卑，畜水非深，而生蕪藻，故曰蕪湖。〕</font></font><font size=4px>及權在濡須，欽與呂蒙持諸軍節度，欽每稱徐盛之善。權問之，欽曰：「盛忠而勤強，有膽略，器用好，萬人督也。今大事未定，臣當助國求才，豈敢挾私恨以蔽賢乎﹖」權善之。

 　　三月，操引軍還，留伏波將軍夏侯惇、都督曹仁、張遼等二十六軍屯居巢。</font><font size=4px color="#009090"><font size=4px>〔晉志曰：光武建武初，征伐四方，始置督軍御史，事竟，罷。建安中，魏武為相，始遣大將軍督之，二十一年，命夏侯惇督二十六軍是也。蕭子顯曰：漢順帝時，御史中丞馮赦討九江賊，督揚、徐二州軍事。何、徐宋志云起魏武，王珪之職儀云起光武，並非也。〕</font></font><font size=4px>權令都尉徐詳詣操請降，操報使脩好，誓重結婚。</font><font size=4px color="#009090"><font size=4px>〔降，戶江翻。好，呼到翻。重，直龍翻。〕</font></font><font size=4px>權留平虜將軍周泰督濡須；</font><font size=4px color="#009090"><font size=4px>〔平虜將軍，蓋孫氏創置。〕</font></font><font size=4px>朱然、徐盛等皆在所部，以泰寒門，不服。</font><font size=4px color="#009090"><font size=4px>〔寒門，言所出微也。〕</font></font><font size=4px>權會諸將，大為酣樂，命泰解衣，權手自指其創痕，</font><font size=4px color="#009090"><font size=4px>〔樂，音洛。創，初良翻。〕</font></font><font size=4px>問以所起，泰輒記昔戰鬬處以對。畢，使復服；權把其臂流涕曰：「幼平，</font><font size=4px color="#009090"><font size=4px>〔周泰，字幼平。〕</font></font><font size=4px>卿為孤兄弟，</font><font size=4px color="#009090"><font size=4px>〔為，于偽翻。〕</font></font><font size=4px>戰如熊虎，不惜軀命，被創數十，</font><font size=4px color="#009090"><font size=4px>〔被，皮義翻。〕</font></font><font size=4px>膚如刻畫，孤亦何心不待卿以骨肉之恩，委卿以兵馬之重乎！」</font><font size=4px color="#009090"><font size=4px>〔周泰傳：權住宣城，忽略不治圍落。山賊卒至，權始上馬，賊鋒刃已交。泰投身衛權，身被十二創。是日，微泰，權幾危。又從討黃祖，拒曹公，攻曹仁，皆有功，故委之。〕</font></font><font size=4px>坐罷，住駕，使泰以兵馬道從，</font><font size=4px color="#009090"><font size=4px>〔坐，才臥翻。道，讀曰導。從，才用翻。〕</font></font><font size=4px>鳴鼓角作鼓吹而出；</font><font size=4px color="#009090"><font size=4px>〔樂纂曰：司馬法：軍中之樂，鼓笛為上，使聞之者壯勇而樂和；細絲、高竹不可用也，慮悲聲感人，士卒思歸之故也。唐紹曰：鼓吹之樂，以為軍容。昔黃帝涿鹿有功，以為警衛。劉昫曰：鼓吹，本軍旅之音，馬上奏之。自漢以來，北狄之樂，總歸鼓吹署。余按漢制，萬人將軍給鼓吹。吹，昌瑞翻。〕</font></font><font size=4px>於是盛等乃服。

 　　夏，四月，詔魏王操設天子旌旗，出入稱警蹕。

 　　六月，魏以軍師華歆為御史大夫。</font><font size=4px color="#009090"><font size=4px>〔華，戶化翻。〕</font></font><font size=4px>

 　　冬，十月，命魏王操冕十有二旒，乘金根車，駕六馬，設五時副車。</font><font size=4px color="#009090"><font size=4px>〔董巴與服志曰：金根車：輪皆朱班重牙，貳轂兩轄。金薄繆龍，為輿倚較，文虎伏軾。龍首銜軛，左右吉陽筩，鸞雀立衡。溋文畫輈，羽蓋華蚤。建大旂十二斿，畫日月升龍。駕六馬，象鑣鏤錫，金鍐、方釳，插翟尾，朱兼樊纓，赤罽易茸，金就十有二。左纛，以氂牛尾為之，在左騑馬軛上，大如斗。是為德車。五時車，安、立亦皆如之，各如方色。白馬者，朱其髦尾為朱纛云。所御駕六；餘怕皆駕四。後從為副車。晉志：五時安、立車，亦建旗十二，各隨車色。立車則正豎其旗，安車則邪注。鍐，亡范﹝祖叢﹞翻。釳，許乙翻，鐵孔也。鍐，馬首飾。〕</font></font><font size=4px>

 　　魏以五官中郎將丕為太子。

 　　初，魏王操娶丁夫人，無子；妾劉氏，生子昂；卞氏生四子，丕、彰、植、熊。王使丁夫人母養昂；昂死於穰，</font><font size=4px color="#009090"><font size=4px>〔事見六十三卷建安二年。〕</font></font><font size=4px>丁夫人哭泣無節，操怒而出之，以卞氏為繼室。植性機警、多藝能，才藻敏贍，操愛之。操欲以女妻丁儀，</font><font size=4px color="#009090"><font size=4px>〔妻，七細翻。〕</font></font><font size=4px>丕以儀目眇，</font><font size=4px color="#009090"><font size=4px>〔眇者，一目小。〕</font></font><font size=4px>諫止之。儀由是怨丕，與弟黃門侍郎廙</font><font size=4px color="#009090"><font size=4px>〔晉百官志：給事黃門侍郎，秦官也，漢以後並因之，與侍中俱管門下眾事，無員；及晉，置員四人。廙，逸職翻，又羊至翻。〕</font></font><font size=4px>及丞相主簿楊脩，數稱臨菑侯植之才，</font><font size=4px color="#009090"><font size=4px>〔數，所角翻。〕</font></font><font size=4px>勸操立以為嗣。脩，彪之子也。操以函密訪於外，尚書崔琰露版答曰：</font><font size=4px color="#009090"><font size=4px>〔露板，不封也。〕</font></font><font size=4px>「春秋之義，立子以長。</font><font size=4px color="#009090"><font size=4px>〔春秋公羊傳曰：立嫡以長不以賢，立子以貴不以長。長，知兩翻。〕</font></font><font size=4px>加五官將仁孝聰明，宜承正統，</font><font size=4px color="#009090"><font size=4px>〔將，即亮翻。〕</font></font><font size=4px>琰以死守之。」植，琰之兄女伲也。尚書僕射毛玠曰：「近者袁紹以嫡庶不分，覆宗滅國。廢立大事，非所宜聞。」東曹掾邢顒曰：「以庶代宗，先世之戒也，願殿下深察之。」</font><font size=4px color="#009090"><font size=4px>〔掾，俞絹翻。顒，魚容翻。〕</font></font><font size=4px>丕使人問太中中夫賈詡以自固之術。詡曰：「願將軍恢崇德度，躬素士之業，朝夕孜孜，不違子道，如此而已。」丕從之，深自砥礪。他日，操屏人問詡，</font><font size=4px color="#009090"><font size=4px>〔屏，必郢翻。〕</font></font><font size=4px>詡嘿然不對。操曰：「何思﹖」詡曰：「思袁本初、劉景升父子也。」</font><font size=4px color="#009090"><font size=4px>〔袁紹父子事見六十四卷六年、七年；劉表父子事見六十五卷十三年。〕</font></font><font size=4px>操大笑。

 　　操嘗出征，丕、植並送路側，植稱述功德，發言有章，左右屬目，操亦悅焉。丕悵然自失，濟陰吳質耳語曰：「王當行，流涕可也。」及辭，丕涕泣而拜，操及左右咸歔欷，</font><font size=4px color="#009090"><font size=4px>〔濟，子禮翻。歔，音虛。欷，音希，又許既翻。〕</font></font><font size=4px>於是皆以植多華辭而誠心不及也。植既任性而行，不自雕飾，五官將御之以術，矯情自飾，宮人左右並為之稱說，</font><font size=4px color="#009090"><font size=4px>〔為，于偽翻。〕</font></font><font size=4px>故遂定為太子。

 　　左右長御賀卞夫人曰：</font><font size=4px color="#009090"><font size=4px>〔漢皇后宮有旁側長御。〕</font></font><font size=4px>「將軍拜太子，</font><font size=4px color="#009090"><font size=4px>〔丕為五官將，故稱之為將軍。〕</font></font><font size=4px>天下莫不喜，夫人當傾府藏以賞賜。」</font><font size=4px color="#009090"><font size=4px>〔藏，徂浪翻。〕</font></font><font size=4px>夫人曰：「王自以丕年大，故用為嗣。我但當以免無教導之過為幸耳，亦何為當重賜遺乎！」</font><font size=4px color="#009090"><font size=4px>〔遺，于季翻。〕</font></font><font size=4px>長御還，具以語操，</font><font size=4px color="#009090"><font size=4px>〔語，牛倨翻。〕</font></font><font size=4px>操悅，曰：「怒不變容，喜不失節，故最為難。」

 　　太子抱義郎辛毗頸而言曰：「辛君知我喜不﹖」</font><font size=4px color="#009090"><font size=4px>〔不，讀曰否。〕</font></font><font size=4px>毗以告其女憲英，憲英歎曰：「太子，代君主宗廟、社稷者也。代君，不可以不戚；主國，不可以不懼。宜戚而</font><span class="h"><font size=4px>【章：甲十一行本「而」作「宜」；乙十一行本同。】</font></font><font size=4px>懼，而反以為喜，何以能久！魏其不昌乎！」</font><font size=4px color="#009090"><font size=4px>〔女子之智識，有男子不能及者。〕</font></font><font size=4px>

 　　久之，臨菑侯植乘車行馳道中，開司馬門出。</font><font size=4px color="#009090"><font size=4px>〔漢令乙：騎乘車馬行馳道中，已論者沒入車馬改具。又宮衛令：出入司馬門者皆下。是司馬門猶可得而出入也。若魏制，則司馬門惟車駕出乃開耳。〕</font></font><font size=4px>操大怒，公車令坐死。由是重諸侯科禁，而植寵日衰。植妻衣繡，操登臺見之，以違制命，還家賜死。</font><font size=4px color="#009090"><font size=4px>〔以違制命罪植妻，則當時蓋禁衣錦繡也。衣，於既翻。〕</font></font><font size=4px>

 　　法正說劉備曰：</font><font size=4px color="#009090"><font size=4px>〔說，輸芮翻。〕</font></font><font size=4px>「曹操一舉而降張魯，定漢中，</font><font size=4px color="#009090"><font size=4px>〔降，戶江翻。〕</font></font><font size=4px>不因此勢以圖巴、蜀，而留夏候淵、張郃屯守，</font><font size=4px color="#009090"><font size=4px>〔郃，古合翻，又曷閣翻。〕</font></font><font size=4px>身遽北還，此非其智不逮，而力不足也，必將內有憂偪故耳。今策淵、郃才略，不勝國之將帥，舉眾往討，必可克之。克之之日，廣農積穀，觀釁伺隙，上可以傾覆寇敵，尊獎王室；中可以蠶食雍、涼，廣拓境土，</font><font size=4px color="#009090"><font size=4px>〔晉志曰：漢改周之雍州為涼州，以地處西方，常寒涼也。地勢西北邪出，在南山之間，南隔西羌，西通西域，于時號為斷匈奴右臂。獻帝時，涼州數亂，河西五郡，去州隔遠，乃別立雍州。末又依古典為九州，乃令關右盡為雍州。魏時復分以為涼州。雍，於用翻。〕</font></font><font size=4px>下可以固守要害，為持久之計。此蓋天以與我，時不可失也。」備善其策，乃率諸將進兵漢中，遣張飛、馬超、吳蘭等屯下辨。</font><font size=4px color="#009090"><font size=4px>〔下辨縣，屬武都郡。賢曰：今成州同谷縣。師古曰：辨，音步見翻，又步莧翻。〕</font></font><font size=4px>魏王操遺都護將軍曹洪拒之。

 　　魯肅卒，孫權以從事中郎彭城嚴畯代肅，</font><font size=4px color="#009090"><font size=4px>〔畯，音俊。〕</font></font><font size=4px>督兵萬人鎮陸口。眾人皆為畯喜，</font><font size=4px color="#009090"><font size=4px>〔為，于偽翻。〕</font></font><font size=4px>畯固辭以「樸素書生，不閑軍事」，</font><font size=4px color="#009090"><font size=4px>〔閑，習也。〕</font></font><font size=4px>發言懇惻，至于流涕。權乃以左護軍虎威將軍呂蒙兼漢昌太守以代之。</font><font size=4px color="#009090"><font size=4px>〔虎威將軍，蓋孫權置。沈約志，曹魏置四十號將軍，虎威第三十四。〕</font></font><font size=4px>眾嘉嚴畯能以實讓。

 　　定威校尉吳郡陸遜</font><font size=4px color="#009090"><font size=4px>〔定威校尉，亦權創置。〕</font></font><font size=4px>言於孫權曰：「方今克敵寧亂，非眾不濟；而山寇舊惡，依阻深地。</font><font size=4px color="#009090"><font size=4px>〔舊惡，謂自舊為惡者。〕</font></font><font size=4px>夫腹心未平，難以圖遠，可大部伍，取其精銳。」</font><font size=4px color="#009090"><font size=4px>〔言可大為部伍，擇取精銳也。〕</font></font><font size=4px>權從之，以為帳下右部督。會丹陽賊帥費棧作亂，費，父沸翻，姓也。棧，士限翻。扇動山越。權命遜討棧，破之。遂部伍東三郡，</font><font size=4px color="#009090"><font size=4px>〔東三郡，丹陽、新都、會稽也。〕</font></font><font size=4px>強者為兵，羸者補戶，</font><font size=4px color="#009090"><font size=4px>〔羸，倫為翻。〕</font></font><font size=4px>得精卒數萬人；宿惡盪除，</font><font size=4px color="#009090"><font size=4px>〔盪，徒朗翻。〕</font></font><font size=4px>所過肅清，還屯蕪湖。會稽太守淳于式表「遜枉取民人，愁擾所在。」</font><font size=4px color="#009090"><font size=4px>〔言遜之所在，民人皆愁擾也。會，工外翻。〕</font></font><font size=4px>遜後詣都，言次，稱式佳吏，</font><font size=4px color="#009090"><font size=4px>〔孫權時都秣陵。言次，謂言論之次，猶今云語次。〕</font></font><font size=4px>權曰：「式白君，而君薦之，何也﹖」遜對曰：「式意欲養民，是以白遜；若遜復毀式以亂聖聽，不可長也。」權曰：「此誠長者之事，顧人不能為耳。」</font><font size=4px color="#009090"><font size=4px>〔復，扶又翻。長，知兩翻。〕</font></font><font size=4px>

 　　魏王操使丞相長史王必典兵督許中事。</font><font size=4px color="#009090"><font size=4px>〔魏王操猶領漢丞相而居鄴，故以必為史典兵督許。時關羽強盛，京兆金禕覩漢祚將移，乃與少府耿紀、司直韋晃、</font><font size=4px color="#009090"><font size=4px>〔司直，即丞相司直。禕，吁韋翻。〕</font></font><font size=4px>太醫令吉本、</font><font size=4px color="#009090"><font size=4px>〔風俗通：吉，周尹吉甫之後。漢有漢中太守吉恪。〕</font></font><font size=4px>本子邈、邈弟穆等謀殺必，挾天子以攻魏，南引關羽為援。〕</font></font><font size=4px>

 　　二十三年（戊戌、二一八）

 　　春，正月，吉邈等率其黨千餘人，夜攻王必，燒其門，射必中肩，</font><font size=4px color="#009090"><font size=4px>〔射，食亦翻。〕</font></font><font size=4px>帳下督扶必奔南城。</font><font size=4px color="#009090"><font size=4px>〔許昌之南城也。〕</font></font><font size=4px>會天明，邈等眾潰，必與潁川典農中郎將嚴匡共討斬之。</font><font size=4px color="#009090"><font size=4px>〔潁川典農中郎將屯田許下。〕</font></font><font size=4px>

 　　三月，有星孛于東方。</font><font size=4px color="#009090"><font size=4px>〔孛，蒲內翻。〕</font></font><font size=4px>

 　　曹洪將擊吳蘭，張飛屯固山，聲言欲斷軍後，</font><font size=4px color="#009090"><font size=4px>〔斷，丁管翻；下同。〕</font></font><font size=4px>眾議狐疑。騎都尉曹休曰：</font><font size=4px color="#009090"><font size=4px>〔漢武帝置三都尉，騎都尉其一也。〕</font></font><font size=4px>「賊實斷道者，當伏兵潛行；今乃先張聲勢，此其不能，明矣。宜及其未集，促擊蘭，蘭破，飛自走矣。」洪從之，進，擊破蘭，斬之。三月，張飛、馬超走。</font><font size=4px color="#009090"><font size=4px>〔情見勢屈，宜其走也。〕</font></font><font size=4px>休，魏王族子也。

 　　夏，四月，代郡、上谷烏桓無臣氐等反。先是，魏王操召代郡太守裴潛為丞相理曹掾，</font><font size=4px color="#009090"><font size=4px>〔先，悉薦翻。掾，于絹翻。〕</font></font><font size=4px>操美潛治代功，</font><font size=4px color="#009090"><font size=4px>〔治，直之翻。〕</font></font><font size=4px>潛曰：「潛於百姓雖寬，於諸胡為峻。今繼者必以潛為治過嚴而事加寬惠。</font><font size=4px color="#009090"><font size=4px>〔治，直吏翻。〕</font></font><font size=4px>彼素驕恣，過寬必弛；既弛，</font><span class="h"><font size=4px>【章：甲十一行本「弛」下有「又」字；乙十一行本同；張校同。】</font></font><font size=4px>將攝之以法，</font><font size=4px color="#009090"><font size=4px>〔攝，持也，整也。〕</font></font><font size=4px>此怨叛所由生也。以勢料之，代必復叛。」</font><font size=4px color="#009090"><font size=4px>〔後魏陸侯治高車，與潛異世而同轍。復，扶又翻。〕</font></font><font size=4px>於是操深悔還潛之速。後數十日，三單于反問果至。操以其子鄢陵侯彰行驍騎將軍，</font><font size=4px color="#009090"><font size=4px>〔鄢陵縣，屬潁川郡。驍騎將軍，始於漢武帝，以命李廣。陸德明曰：鄢，謁晚翻，又於建翻。漢書作「傿」。師古曰：音偃。〕</font></font><font size=4px>使討之，彰少善射御，膂力過人。</font><font size=4px color="#009090"><font size=4px>〔少，詩照翻。〕</font></font><font size=4px>操戒彰曰：「居家為父子，受事為君臣，動以王法從事，爾其戒之！」

 　　劉備屯陽平關，夏侯淵、張郃、徐晃等與之相拒。備遣其將陳式等絕馬鳴閣道，</font><font size=4px color="#009090"><font size=4px>〔馬鳴閣，在今利州昭化縣。〕</font></font><font size=4px>徐晃擊破之。張郃屯廣石，廣石，當在巴、漢之間。〕備攻之不能克，急書發益州兵。諸葛亮以問從事犍為楊洪，洪曰：「漢中，益州咽喉，</font><font size=4px color="#009090"><font size=4px>〔犍，居言翻。咽，音煙。〕</font></font><font size=4px>存亡之機會，若無漢中，則無蜀矣。此家門之禍也，發兵何疑。」時法正從備北行，亮於是表洪領蜀郡太守；眾事皆辦，遂使即真。</font><font size=4px color="#009090"><font size=4px>〔遂使之代法正。〕</font></font><font size=4px>

 　　初，犍為太守李嚴辟洪為功曹，嚴未去犍為而洪已為蜀郡；洪舉門下書佐何祗有才策，</font><font size=4px color="#009090"><font size=4px>〔漢制：郡閣下及諸曹各有書佐，幹主文書。靈帝光和二年樊毅復華下民租口算碑載其上尚書奏牘，前書年、月、朔日，夕農太守臣毅頓道死罪上尚書，後書臣毅誠惶誠恐、頓首頓首、死罪死罪上尚書，後繫掾臣條，屬臣淮，書佐臣謀。洪尚在蜀郡，而祗已為廣漢太守。是以西土咸服諸葛亮能盡時人之器用也。〕</font></font><font size=4px>

 　　秋，七月，魏王操自將擊劉備；九月，至長安。

 　　曹彰擊代郡烏桓，身自搏戰，鎧中數箭，</font><font size=4px color="#009090"><font size=4px>〔鎧，可亥翻。〕</font></font><font size=4px>意氣益厲；乘勝逐北，至桑乾之北，</font><font size=4px color="#009090"><font size=4px>〔桑乾縣，屬代郡。宋白曰：今雲州東至桑乾督帳一百五十里。孟康曰：乾，音干。〕</font></font><font size=4px>大破之，斬首、獲生以千數。時鮮卑大人軻比能</font><font size=4px color="#009090"><font size=4px>〔軻比能本小種鮮卑，以勇健不貪，斷法平端，眾惟之為大人。〕</font></font><font size=4px>將數萬騎觀望強弱，見彰力戰，所向皆破，乃請服，北方悉平。

 　　南陽吏民苦繇役，</font><font size=4px color="#009090"><font size=4px>〔繇，讀曰傜。苦於供給曹仁之軍也。〕</font></font><font size=4px>冬，十月，宛守將侯音反。</font><font size=4px color="#009090"><font size=4px>〔宛，於元翻。〕</font></font><font size=4px>南陽太守東里袞</font><font size=4px color="#009090"><font size=4px>〔鄭子產居東里，支子以為氏。〕</font></font><font size=4px>與功曹應余迸竄得出；音遣騎追之，飛矢交流，余以身蔽袞，被七創而死，</font><font size=4px color="#009090"><font size=4px>〔被，皮義翻。創，初良翻。〕</font></font><font size=4px>音騎執袞以歸。時征南將軍曹仁屯樊以鎮荊州，魏王操命仁還討音。功曹宗子卿說音曰：</font><font size=4px color="#009090"><font size=4px>〔說，輸芮翻。〕</font></font><font size=4px>「足下順民心，舉大事，遠近莫不望風；然執郡將，</font><font size=4px color="#009090"><font size=4px>〔將，即亮翻。〕</font></font><font size=4px>逆而無益，何不遣之！」音從之。子卿因夜踰城從太守收餘民圍音，會曹仁軍至，共攻之。

 　　二十四年（己亥、二一九）

 　　春，正月，曹仁屠宛，斬侯音，復屯樊。</font><font size=4px color="#009090"><font size=4px>〔復，扶又翻。〕</font></font><font size=4px>

 　　初，夏侯淵戰雖數勝，</font><font size=4px color="#009090"><font size=4px>〔數，所角翻。〕</font></font><font size=4px>魏王操常戒之曰：「為將當有怯弱時，不可但恃勇也。將當以勇為本，行之以智 計；但知任勇，一匹夫敵耳。」及淵與劉備相拒踰年，備自陽平南渡沔，緣山稍前，營於定軍山。</font><font size=4px color="#009090"><font size=4px>〔華陽國志曰：漢中沔陽縣有定軍山，北臨沔水。據法正傳：於定 軍、興勢作營，則定軍山正在興勢也。今按興勢山在洋州興道縣西北二十里，去沔陽地里相遠，當從華陽國志。考異曰：備傳云：「於定軍山勢作營」，法正傳作 「定軍、興勢」。今從黃忠傳。〕</font></font><font size=4px>淵引兵爭之。法正曰：「可擊矣。」備使討虜將軍黃忠乘高鼓譟攻之，淵軍大敗，斬淵</font><font size=4px color="#009090"><font size=4px>〔考異曰：淵傳曰：「備夜燒圍鹿角。淵使張郃護東圍，自將輕兵護南圍。備挑郃戰，郃軍不利。淵分兵半助郃，為備所襲，戰死。」張郃傳曰：「備於走馬谷燒都圍，淵救火，從他道與備相遇，交戰，短兵接刃，淵遂沒。」今從劉備、黃忠、法正傳。〕</font></font><font size=4px>及益州刺史趙顒。</font><font size=4px color="#009090"><font size=4px>〔顒刺益州，操所命也。淵軍既敗，顒亦死。顒，魚容翻。〕</font></font><font size=4px>張郃引兵還陽平。</font><font size=4px color="#009090"><font size=4px>〔自廣石還陽平。〕</font></font><font size=4px>是時新失元帥，軍中擾擾，不知所為。督軍杜襲</font><font size=4px color="#009090"><font size=4px>〔初，操東還，留襲督漢中軍事。帥，所類翻。〕</font></font><font size=4px>與淵司馬太原郭淮收斂散卒，號令諸軍曰：「張將軍國家名將，劉備所憚；今日事急，非張將軍不能安也。」遂權宜惟郃為軍主。郃出，勒兵按陳，</font><font size=4px color="#009090"><font size=4px>〔陳，讀曰陣，下同。〕</font></font><font size=4px>諸將皆受郃節度，眾心乃定。明日，備欲渡漢水來攻；諸將以眾寡不敵，欲依水為陳以拒之。郭淮曰：「此示弱而不足挫敵，非算也。不如遠水為陳，引而致之，半濟而後擊之，備可破也。」既陳，備疑，不渡。淮遂堅守，示無還心；以狀聞於魏王操，操善之，遣使假郃節，復以淮為司馬。

 　　二月，壬子晦，日有食之。

 　　三月，魏王操自長安出斜谷，軍遮要以臨漢中。</font><font size=4px color="#009090"><font size=4px>〔斜谷道險，操恐為備所邀截，先以軍遮要害之處，乃進臨漢中。或云：遮要，地名。〕</font></font><font size=4px>劉備曰：「曹公雖來，無能為也，我也有漢川矣。」乃斂眾拒險，終不交鋒。操運米北山下，黃忠引兵欲取之，過期不還。翊軍將軍趙雲將數十騎出營視之，</font><font size=4px color="#009090"><font size=4px>〔翊軍將軍，備所創置也。〕</font></font><font size=4px>值操揚兵大出，雲猝與相遇，遂前突其陳，且鬬且卻。魏兵散而復合，追至營下，雲入營，更大開門，偃旗息鼓。魏兵疑雲有伏，引去；雲雷鼓震天，</font><font size=4px color="#009090"><font size=4px>〔雷，盧對翻。〕</font></font><font size=4px>備明旦自來，至雲營，視昨戰處，曰：「子龍一身都為膽也！」</font><font size=4px color="#009090"><font size=4px>〔言其膽大，能以孤軍亢操大兵。〕</font></font><font size=4px>

 　　操與備相守積月，魏軍士多亡。</font><font size=4px color="#009090"><font size=4px>〔亡，逃亡也。〕</font></font><font size=4px>夏，五月，操悉引出漢中諸軍還長安，劉備遂有漢中。

 　　操恐劉備北取武都氐以逼關中，</font><font size=4px color="#009090"><font size=4px>〔武都，本白馬氐地。〕</font></font><font size=4px>問雍州刺史張既，既曰：「可勸使北出就穀以避賊，前至者厚其寵賞，則先者知利，後必慕之。」操從之，使既之武都，徙氐五萬餘落出居扶風、天水界。</font><font size=4px color="#009090"><font size=4px>〔操蓋已棄武都而不有矣。諸氐散居秦川，苻氏亂華自此始。〕</font></font><font size=4px>

 　　武威顏俊，張掖和鸞、酒泉黃華、西平麴演等，各據其郡，自號將軍，更相攻擊。俊遣使送母及子詣魏王操為質以求助。</font><font size=4px color="#009090"><font size=4px>〔更，工衡翻。質，音致。〕</font></font><font size=4px>操問張既，既曰：「俊等外假國威，內生傲悖，</font><font size=4px color="#009090"><font size=4px>〔悖，蒲內翻，又蒲沒翻。〕</font></font><font size=4px>計定勢足，後即反耳。今方事定蜀，且宜兩存而鬬之，猶卞莊子之刺虎，坐收其敝也。」</font><font size=4px color="#009090"><font size=4px>〔戰國策曰：卞莊子刺虎，管豎子止之曰：「兩虎方食牛，牛甘必爭鬬，則大者傷，小者亡。從傷刺之，一舉必有兩獲。」莊子然之，果獲二虎。刺，七亦翻。〕</font></font><font size=4px>王曰：「善！」歲餘，鸞遂殺俊，武威王祕又殺鸞。

 　　劉備遣宜都太守扶風孟達從秭歸北攻房陵，殺房陵太守蒯祺。</font><font size=4px color="#009090"><font size=4px>〔張勃吳錄曰：劉備分南郡立宜都郡，領夷道、狠山、夷陵三縣。房陵縣，本屬漢中郡。此郡疑劉表所置，使蒯祺守之；否則祺自立也。蒯，苦怪翻。〕</font></font><font size=4px>又遣養子副軍中郎將劉封自漢中乘沔下，統達軍，</font><font size=4px color="#009090"><font size=4px>〔劉封，本羅侯寇氏之子，長沙劉氏之甥。備至荊州，以未有繼嗣，養之為子。〕</font></font><font size=4px>與達會攻上庸，上庸太守申耽舉郡降。</font><font size=4px color="#009090"><font size=4px>〔上庸縣，屬漢中郡。賢曰：故城在今房州清水縣西。魏略曰：申耽初在西城、上庸間，聚眾數千家，與張魯通；又遣使詣曹公，公加其號為將軍，使領上庸都尉。降，戶江翻。〕</font></font><font size=4px>備加耽征北將軍，領上庸太守，以耽弟儀為建信將軍、西城太守。</font><font size=4px color="#009090"><font size=4px>〔西城縣，屬漢中郡，備亦分為郡以授儀；唐為金州。〕</font></font><font size=4px>

 　　秋，七月，劉備自稱漢中王，設壇場於沔陽，</font><font size=4px color="#009090"><font size=4px>〔沔陽縣，屬漢中郡。〕</font></font><font size=4px>陳兵列眾，群臣陪位，讀奏訖，乃拜受璽綬，御王冠。</font><font size=4px color="#009090"><font size=4px>〔璽，斯氏翻。綬，音受。王冠，遠遊冠也。〕</font></font><font size=4px>因驛拜章，上還所假左將軍、宜城亭侯印綬。</font><font size=4px color="#009090"><font size=4px>〔左將軍及宜城亭侯，皆操所表授也。上，時掌翻。〕</font></font><font size=4px>立子禪為王太子。拔牙門將軍義陽魏延為鎮遠將軍，</font><font size=4px color="#009090"><font size=4px>〔牙門、鎮遠，皆劉備創置將軍號。〕</font></font><font size=4px>領漢中太守，以鎮漢川。</font><font size=4px color="#009090"><font size=4px>〔魏文帝分南陽郡立義陽郡，又立義陽縣屬焉；此在延入蜀之後，史追書也。鎮遠將軍，蓋備所創置。宋白曰：義陽，唐為申州，宋為信陽軍。〕</font></font><font size=4px>備還治成都，以許靖為太傅，法正為尚書令，關羽為前將軍，張飛為右將軍，馬超為左將軍，黃忠為後將軍，</font><font size=4px color="#009090"><font size=4px>〔前、後、左、右將軍皆漢官。〕</font></font><font size=4px>餘皆進位有差。

 　　遣益州前部司馬犍為費 詩即授關羽印綬，</font><font size=4px color="#009090"><font size=4px>〔犍，居言翻。費，父沸翻。〕</font></font><font size=4px>羽聞黃忠位與己並，怒曰：「大丈夫終不與老兵同列！」不肯受拜。詩謂羽曰：「夫立王業者，所用非一。昔蕭、 曹與高祖少小親舊，</font><font size=4px color="#009090"><font size=4px>〔少，詩照翻。〕</font></font><font size=4px>而陳、韓亡命後至；論其班列，韓最居上，</font><font size=4px color="#009090"><font size=4px>〔謂陳平、韓信自楚而來，韓信王而蕭，曹侯，故曰韓最居上。〕</font></font><font size=4px>未聞蕭、曹以此為怨。今漢中王以一時之功，隆崇漢室；然意之輕重，寧當與君侯齊乎！</font><font size=4px color="#009090"><font size=4px>〔言備以一時使忠與羽班，而意之輕重則不在此。曹操嘗表羽為漢壽亭侯，故稱之為君侯。〕</font></font><font size=4px>且王與君侯譬猶一體，同休等戚，禍福共之；愚謂君侯不計官號之高下、爵祿之多少為意也。僕一介之使，</font><font size=4px color="#009090"><font size=4px>〔使，疏吏翻。〕</font></font><font size=4px>銜命之人，君侯不受拜，如是便還，但相為惜此舉動，</font><font size=4px color="#009090"><font size=4px>〔為，于偽翻。〕</font></font><font size=4px>恐有後悔耳。」羽大感悟，遽即受拜。

 　　詔以魏王操夫人卞氏為王后。

 　　孫權攻合肥。時諸州兵戍淮南。</font><font size=4px color="#009090"><font size=4px>〔魏改漢九江郡為淮南郡。〕</font></font><font size=4px>揚州刺史溫恢謂兗州刺史裴潛曰：「此間雖有賊，然不足憂。今水潦方生，而子孝縣軍，無有遠備，</font><font size=4px color="#009090"><font size=4px>〔曹仁，字子孝，時為征南將軍。縣，讀曰懸。〕</font></font><font size=4px>關羽驍猾，政恐征南有變耳。」</font><font size=4px color="#009090"><font size=4px>〔驍，堅堯翻。〕</font></font><font size=4px>已而關羽果使南郡太守麋芳守江陵，將軍傅士仁守公安，羽自率眾攻曹仁於樊。仁使左將軍于禁、立義將軍龐德等屯樊北。</font><font size=4px color="#009090"><font size=4px>〔操以龐德自漢中來歸，故進號立義將軍。〕</font></font><font size=4px>八月，大霖雨，漢水溢，平地數丈，于禁等七軍皆沒。禁與諸將登高避水，羽乘大船就攻之， 禁等窮迫，遂降。</font><font size=4px color="#009090"><font size=4px>〔降，戶江翻；下同。〕</font></font><font size=4px>龐德在隄上，被甲持弓，箭不虛發，</font><font size=4px color="#009090"><font size=4px>〔射必中也。龐，皮江翻。被，皮義翻。〕</font></font><font size=4px>自平旦力戰，至日過中，羽攻益急；矢盡， 短兵接，德戰益怒，氣愈壯，而水浸盛，吏士盡降。</font><font size=4px color="#009090"><font size=4px>〔降，戶江翻；下同。〕</font></font><font size=4px>德乘小船欲還仁營，水盛船覆，失弓矢，獨抱船覆水中，為羽所得，立而不跪。</font><font size=4px color="#009090"><font size=4px>〔示不屈伏。〕</font></font><font size=4px>羽謂曰：「卿兄在漢中，</font><font size=4px color="#009090"><font size=4px>〔魏略曰：德從兄柔在蜀。〕</font></font><font size=4px>我欲以卿為將，不早降何為！」德罵羽曰：「豎子，何謂降也！魏王帶甲百萬，威振天下；汝劉備庸才耳，豈能敵邪！我寧為國家鬼，不為賊將也！」羽殺之。</font><font size=4px color="#009090"><font size=4px>〔將，即亮翻。〕</font></font><font size=4px>魏王操聞之</font><span class="h"><font size=4px>【章：甲十一行本「之」下有「流涕」二字；乙十一行本同；孔本同。】</font></font><font size=4px>曰：「吾知于禁三十年，</font><font size=4px color="#009090"><font size=4px>〔操收兵兗州，禁即為將。〕</font></font><font size=4px>何意臨危處難，</font><font size=4px color="#009090"><font size=4px>〔處，昌呂翻。難，乃旦翻。〕</font></font><font size=4px>反不及龐德邪！」封德二子為列侯。

 　　羽急攻樊城，城得水，往往崩壞，眾皆恟懼。</font><font size=4px color="#009090"><font size=4px>〔恟，許勇翻。〕</font></font><font size=4px>或謂曹仁曰：「今日之危，非力所支，可及羽圍未合，乘輕船夜走。」汝南太守滿寵曰：「山水速疾，冀其不久。聞羽遣別將已在郟下，</font><font size=4px color="#009090"><font size=4px>〔寵為汝南太守，操令助曹仁屯樊城。郟縣，屬潁川郡。師古曰：郟，音夾。晉地理志，襄城郡復有郟縣，蓋東漢省而魏、晉復置縣也。〕</font></font><font size=4px>自許以南，百姓擾擾，羽所以不敢遂進者，恐吾軍掎其後耳。</font><font size=4px color="#009090"><font size=4px>〔掎，居蟻翻。〕</font></font><font size=4px>今若遁去，洪河以南，非復國家有也，</font><font size=4px color="#009090"><font size=4px>〔洪河，大河也。〕</font></font><font size=4px>君宜待之。」仁曰：「善！」乃沈白馬與軍人盟誓，</font><font size=4px color="#009090"><font size=4px>〔沈，持林翻。〕</font></font><font size=4px>同心固守。城中人馬纔數千人，城不沒者數板。</font><font size=4px color="#009090"><font size=4px>〔城高二尺為一板。〕</font></font><font size=4px>羽乘船臨城，立圍數重，</font><font size=4px color="#009090"><font size=4px>〔重，直龍翻。〕</font></font><font size=4px>外內斷絕。羽又遣別將圍將軍呂常於襄陽。荊州刺史胡脩、南鄉太守傅方皆降於羽。</font><font size=4px color="#009090"><font size=4px>〔水經註：漢建安中，割南陽右壤為南鄉郡，屬荊州。〕</font></font><font size=4px>

 　　初，沛國魏諷有惑眾才，傾動鄴都，魏相國鍾繇辟以為西曹掾。</font><font size=4px color="#009090"><font size=4px>〔此魏相國府之西曹掾也。〕</font></font><font size=4px>滎陽任覽，與設太善；同郡鄭袤，</font><font size=4px color="#009090"><font size=4px>〔袤，音茂。〕</font></font><font size=4px>泰之子也，每謂覽曰：「諷姦雄，終必為亂。」九月，諷潛結徒黨，與長樂衛尉陳禕謀襲鄴；</font><font size=4px color="#009090"><font size=4px>〔樂，音洛。禕，吁韋翻。〕</font></font><font size=4px>未及期，禕懼而告之。太子丕誅諷，連坐死者數千人，鍾繇坐免官。

 　　初，丞相主簿楊脩與丁儀兄弟謀立曹植為魏嗣，</font><font size=4px color="#009090"><font size=4px>〔脩為漢丞相主簿，操官屬也。〕</font></font><font size=4px>五官將丕患之，以車載廢簏內朝歌長吳質，與之謀。</font><font size=4px color="#009090"><font size=4px>〔長，知兩翻。〕</font></font><font size=4px>脩以白魏王操，操未及惟驗。丕懼，告質，質曰：「無害也。」明日，復以簏載絹以入，脩復白之，惟驗，無人；</font><font size=4px color="#009090"><font size=4px>〔推，按也。復，扶又翻。〕</font></font><font size=4px>操由是疑焉。其後植以驕縱見疏，</font><font size=4px color="#009090"><font size=4px>〔植乘車行馳道中，私開司馬門出，既得罪矣；曹仁為關羽所圍，操欲遣植救仁，而植醉不能受命，於是益見疏。〕</font></font><font size=4px>而植故連綴脩不止，脩亦不敢自絕。每當就植慮事有闕，忖度操意，</font><font size=4px color="#009090"><font size=4px>〔忖，寸本翻。度，徒洛翻。〕</font></font><font size=4px>豫作答教十餘條，敕門下，「教出，隨所問答之」，於是教裁出，答已入；操怪其捷，惟問，始泄。操亦以脩袁術之甥，惡之，</font><font size=4px color="#009090"><font size=4px>〔惡，烏路翻。〕</font></font><font size=4px>乃發脩前後漏泄言教，交關諸侯，</font><font size=4px color="#009090"><font size=4px>〔以脩豫作答教，謂之漏泄；與植往來，謂之交關諸侯。〕</font></font><font size=4px>收殺之。

 　　魏王操以杜襲為留府長史，駐關中。</font><font size=4px color="#009090"><font size=4px>〔置留府於關中者，以備蜀也。〕</font></font><font size=4px>關中營帥許攸</font><font size=4px color="#009090"><font size=4px>〔帥，所類翻。此又一許攸，非自袁紹來奔之許攸也。〕</font></font><font size=4px>擁部曲不歸附，而有慢言，操大怒，先欲伐之。群臣多諫「宜招懷攸，共討強敵；」操橫刀於彣，</font><font size=4px color="#009090"><font size=4px>〔彣，與膝同。〕</font></font><font size=4px>作色不聽。襲入欲諫，操逆謂之曰：「吾計已定，卿勿復言！」</font><font size=4px color="#009090"><font size=4px>〔復，扶又翻。〕</font></font><font size=4px>襲曰：「若殿下計是邪，臣方助殿下成之；若殿下計非邪，雖成，宜改之。殿下逆臣令勿言，何待下之不闡乎！」</font><font size=4px color="#009090"><font size=4px>〔闡，開也，大也，明也。〕</font></font><font size=4px>操曰：「許攸慢吾，如何可置！」</font><font size=4px color="#009090"><font size=4px>〔置，捨也。〕</font></font><font size=4px>襲曰：「殿下謂許攸何如人邪﹖」操曰：「凡人也。」襲曰：「夫惟賢知賢，惟聖知聖，凡人安能知非凡人邪！方今豺狼當路而狐狸是先，人將謂殿下避強攻弱；進不為勇，退不為仁。臣聞千鈞之弩，不為鼷鼠發機；萬石之鍾，不以莛撞起音。</font><font size=4px color="#009090"><font size=4px>〔三十斤為鈞。千鈞之弩，言其重也。鼷鼠，小鼠也。說文曰：有螫毒者。或謂之甘鼠。陸佃埤雅曰：鼷鼠者，甘口，齧人及鳥獸皆不痛。博物志云：鼠之最小者。本草說鼷鼠極細，不可卒見。四斤</font><font size=4px color="#009090"><font size=4px>〔鈞〕</font></font><font size=4px>為石，石，百二十斤也。莛，草莖也。東方朔曰：以莛撞鍾。是皆言力勢重者，不以輕觸而發動也。鼷，音奚。莛，音廷。撞，直江翻。〕</font></font><font size=4px>今區區之許攸，何足以勞神武哉！」操曰：「善！」遂厚撫攸，攸即歸服。

 　　冬，十月，魏王操至洛陽。

 　　陸渾民孫狼等作亂，</font><font size=4px color="#009090"><font size=4px>〔陸渾縣，屬弘農郡，秦、晉遷陸渾之戎於此。宋白曰：陸渾，河南府伊陽縣地。師古曰：渾，音胡昆翻。〕</font></font><font size=4px>殺縣主簿，南附關羽。羽授狼印，給兵，還為寇賊，自許以南，往往遙應羽，羽威震華夏。</font><font size=4px color="#009090"><font size=4px>〔夏，戶雅翻。〕</font></font><font size=4px>魏王操議徙許都以避其銳，丞相軍司馬司馬懿、西曹屬蔣濟言於操曰：「于禁等為水所沒，非戰攻之失，於國家大計未足有損。劉備、孫權，外親內疏，關羽得志，權必不願也。可遣人勸權躡其後，許割江南以封權，則樊圍自解。」操從之。

 　　初，魯肅嘗勸孫權以曹操尚存，宜且撫輯關羽，與之同仇，不可失也。及呂蒙代肅屯陸口，以為羽素驍雄，有兼并之心，</font><font size=4px color="#009090"><font size=4px>〔驍，堅堯翻。〕</font></font><font size=4px>且居國上流，其勢難久，密言於權曰：「今令征虜守南郡，</font><font size=4px color="#009090"><font size=4px>〔孫皎時為征虜將軍。〕</font></font><font size=4px>潘璋住白帝，</font><font size=4px color="#009090"><font size=4px>〔此即甘寧據楚關之計也。〕</font></font><font size=4px>蔣欽將游兵萬人循江上下，應敵所在，蒙為國家前據襄陽，</font><font size=4px color="#009090"><font size=4px>〔為，于偽翻。〕</font></font><font size=4px>如此，何憂於操，何賴於羽！且羽君臣矜其詐力，所在反覆，不可以腹心待也。今羽所以未便東向者，以至尊聖明，蒙等尚存也。今不於強壯時圖之，一旦僵仆，欲復陳力，其可得邪！」</font><font size=4px color="#009090"><font size=4px>〔僵仆，謂死也。復，扶又翻。〕</font></font><font size=4px>權曰：「今欲先取徐州，</font><font size=4px color="#009090"><font size=4px>〔自廣陵以北，皆徐州之地。〕</font></font><font size=4px>然後取羽，何如﹖」對曰：「今操遠在河北，撫集幽、冀，未暇東顧，餘</font><span class="h"><font size=4px>【章：甲十一行本「餘」作「徐」；乙十一行本同。】</font></font><font size=4px>土守兵，聞不足言，</font><font size=4px color="#009090"><font size=4px>〔曹操審知天下之勢，慮此熟矣。此兵法所謂「城有所不守」也。〕</font></font><font size=4px>往自可克。然地勢陸通，驍騎所騁，</font><font size=4px color="#009090"><font size=4px>〔騁，丑郢翻。〕</font></font><font size=4px>至尊今日取徐州，操後旬必來爭，雖以七八萬人守之，猶當懷憂。</font><font size=4px color="#009090"><font size=4px>〔呂蒙自量吳國之兵力不足北向以爭中原者，知車騎之地，非南兵之所便也。〕</font></font><font size=4px>不如取羽，全據長江，形勢益張，易為守也。」權善之。</font><font size=4px color="#009090"><font size=4px>〔易，以豉翻。〕</font></font><font size=4px>

 　　權嘗為其子求昏於羽，</font><font size=4px color="#009090"><font size=4px>〔為，于偽翻。〕</font></font><font size=4px>羽罵其使，不許昏；</font><font size=4px color="#009090"><font size=4px>〔使，疏吏翻。〕</font></font><font size=4px>權由是怒。及羽攻樊，呂蒙上疏曰；「羽討樊而多留備兵，必恐蒙圖其後故也。蒙常有病，乞分土眾還建業，以治疾為名，</font><font size=4px color="#009090"><font size=4px>〔治，直之翻。〕</font></font><font size=4px>羽聞之，必撤備兵，盡赴襄陽。大軍浮江晝夜馳上，</font><font size=4px color="#009090"><font size=4px>〔上，時掌翻。〕</font></font><font size=4px>襲其空虛，則南郡可下而羽可禽也。」</font><font size=4px color="#009090"><font size=4px>〔此南郡，謂江陵。〕</font></font><font size=4px>遂稱病篤。權乃露檄召蒙還，</font><font size=4px color="#009090"><font size=4px>〔露檄，欲使羽知之。〕</font></font><font size=4px>陰與圖計。蒙下至蕪湖，定威校尉陸遜謂蒙曰：「關羽接境，如何遠下，後不當可憂也﹖」蒙曰：「誠如來言，然我病篤。」遜曰：「羽矜其驍氣，陵轢於人，</font><font size=4px color="#009090"><font size=4px>〔轢，郎狄翻。〕</font></font><font size=4px>如有大功，意驕志逸，但務北進，未嫌於我；有相聞病，必益無備，今出其不意，自可禽制。下見至尊，宜好為計。」</font><font size=4px color="#009090"><font size=4px>〔英雄之士所見略同，蒙所以知其意思深長也。〕</font></font><font size=4px>蒙曰：「羽素勇猛，既難為敵，且已據荊州，恩信大行，兼始有功，膽勢益盛，未易圖也。」</font><font size=4px color="#009090"><font size=4px>〔兵事尚密，遜之言雖當蒙之心，蒙未敢容易為遜言之。易，以豉翻。〕</font></font><font size=4px>蒙至都，權問：「誰可代卿者﹖」蒙對曰：「陸遜意思深長，</font><font size=4px color="#009090"><font size=4px>〔思，相吏翻。〕</font></font><font size=4px>才堪負重，觀其規慮，終可大任；而未有遠名，非羽所忌，無復是過也。</font><font size=4px color="#009090"><font size=4px>〔復，扶又翻；下同。〕</font></font><font size=4px>若用之，當令外自韜隱，內察形便，然後可克。」權乃召遜，拜偏將軍、右部督，以代蒙。遜至陸口，為書與羽，稱其功美，深自謙抑，為盡忠自託之意。羽意大安，無復所嫌，稍撤兵以赴樊。</font><font size=4px color="#009090"><font size=4px>〔果墮蒙計。〕</font></font><font size=4px>遜具啟形狀，陳其可禽之要。

 　　羽得于禁等人馬數萬，糧食乏絕，擅取權湘關米；</font><font size=4px color="#009090"><font size=4px>〔吳與蜀分荊州，以湘水為界，故置關。〕</font></font><font size=4px>權聞之，遂發兵襲羽。權欲令征虜將軍孫皎與呂蒙為左右部大督，</font><font size=4px color="#009090"><font size=4px>〔征虜將軍，始於光武以命祭遵。〕</font></font><font size=4px>蒙曰：「若至尊以征虜能，宜用之；以蒙能，宜用蒙。昔周瑜、程普為左右部督，督兵攻江陵，雖事決於瑜，普自恃久將，</font><font size=4px color="#009090"><font size=4px>〔將，即亮翻。〕</font></font><font size=4px>且俱是督，遂共不睦，幾敗國事，此目前之戒也。」</font><font size=4px color="#009090"><font size=4px>〔事見六十六卷建安十五年。幾，居希翻。敗，補邁翻。〕</font></font><font size=4px>權寤，謝蒙曰：「以卿為大督，命皎為後繼可也。」

 　　魏王操之出漢中也，使平寇將軍徐晃屯宛以助曹仁；</font><font size=4px color="#009090"><font size=4px>〔平寇將軍，蓋亦曹操所置，考沈約志，不在四十號之數。〕</font></font><font size=4px>及于禁陷沒，晃前至陽陵陂。關羽遣兵屯偃城，</font><font size=4px color="#009090"><font size=4px>〔括地志：偃城，在襄州安養縣北三里，古郾子之國。〕</font></font><font size=4px>晃既到；詭道作都塹，示欲截其後，羽兵燒屯走。</font><font size=4px color="#009090"><font size=4px>〔詭道出偃城之後，通為長塹，故曰都塹。〕</font></font><font size=4px>晃得偃城，連營稍前。操使趙儼以議郎參曹仁軍事，與徐晃俱前，餘救兵未；晃所督不足解圍，而諸將呼責晃，促救仁。儼謂諸將曰：「今賊圍素固，水潦猶盛，我徒卒單少，</font><font size=4px color="#009090"><font size=4px>〔少，詩沼翻。〕</font></font><font size=4px>而仁隔絕，不得同力，此舉適所以敝內外耳。當今不若前軍偪圍，遣諜通仁，使知外救，以勵將士。計北軍不過十日，尚足堅守，然後表裏俱發，破賊必矣。如有緩救之戮，余為諸君當之。」</font><font size=4px color="#009090"><font size=4px>〔為，于偽翻。〕</font></font><font size=4px>諸將皆喜。晃營距羽圍三丈所，作地道及箭飛書與仁，消息數通。</font><font size=4px color="#009090"><font size=4px>〔消者，浸微浸滅之意；息者，漸生漸長之意。消息數通，則城內城外各知安否也。晃營迫羽圍如此而不能制，使呂蒙不襲取江陵，羽亦必為操所破，而操假手於蒙者，欲使兩寇自敝，而坐收漁人、田父之功也。數，所角翻。〕</font></font><font size=4px>

 　　孫權為牋與魏王操，請以討羽自效，及乞不漏，令羽有備。操問群臣，群臣咸言宜密之。董昭曰：「軍事尚權，期於合宜。宜應權以密，而內露之。羽聞權上，若還自護，圍則速解，便獲其利。可使兩賊相對銜持，</font><font size=4px color="#009090"><font size=4px>〔以馬為喻也。兩馬欲相踶齧，既加之銜勒，兩不能動矣，而欲鬬之氣未衰，相對銜持，則兩雖跳梁，力必自敝。上，時掌翻。〕</font></font><font size=4px>坐待其敝。祕而不露，使權得志，非計之上。又，圍中將吏不知有救，計糧怖懼。</font><font size=4px color="#009090"><font size=4px>〔計城中之糧不足以持久，則心懷怖懼也。怖，普布翻。〕</font></font><font size=4px>儻有他意，為難不小。</font><font size=4px color="#009090"><font size=4px>〔難，乃旦翻。〕</font></font><font size=4px>露之為便。且羽為人強梁，自恃二城守固，必不速退。」操曰：「善！」即敕徐晃以權書射著圍裏及羽屯中，</font><font size=4px color="#009090"><font size=4px>〔射，而亦翻。著，直略翻。〕</font></font><font size=4px>圍裏聞之，志氣百倍；羽果猶豫不能去。</font><font size=4px color="#009090"><font size=4px>〔羽雖見權書，自恃江陵、公安守固，非權旦夕可拔；又因水勢結圍以臨樊城，有必破之勢，釋之而去，必喪前功，此其所以猶豫也。〕</font></font><font size=4px>

 　　魏王操自雒陽南救曹仁，群下皆謂：「王不亟行，今敗矣。」侍中桓獨曰：「大王以仁等為足以料事勢不也﹖」</font><font size=4px color="#009090"><font size=4px>〔不，讀曰否。〕</font></font><font size=4px>曰：「能。」「大王恐二人遺力邪﹖」二人，謂曹仁、呂常也。〕曰：「不然。」「然則何為自往﹖」曰：「吾恐虜眾多，而徐晃等勢不便耳。」階曰；「今仁等處重圍之中</font><font size=4px color="#009090"><font size=4px>〔重，直龍翻，下同。〕</font></font><font size=4px>而守死無貳者，誠以大王遠為之勢也。夫居萬死之地，必有死爭之心。內懷死爭，外有強救，大王按六軍以示餘力，何憂於敗而欲自往﹖」操善其言，乃駐軍摩陂，</font><font size=4px color="#009090"><font size=4px>〔據水經，摩陂在潁川郟縣，縱廣可一十五里。魏青龍元年，有龍見于陂，於是改曰龍陂。〕</font></font><font size=4px>前後遣殷署、朱蓋等凡十二營詣晃。

 　　關羽圍頭有屯，又別屯四冢，晃乃揚聲當攻圍頭屯而密攻四冢。</font><span class="h"><font size=4px>【章：乙十一行本「冢」下有「羽見四冢」四字。】</font></font><font size=4px>欲壞，自將步騎五千出戰；</font><font size=4px color="#009090"><font size=4px>〔「自將」之上，有「羽」字文意乃明。〕</font></font><font size=4px>晃擊之，退走。羽圍塹鹿角十重，</font><font size=4px color="#009090"><font size=4px>〔重，直龍翻。〕</font></font><font size=4px>晃追羽，與俱入圍中，破之，傅方、胡脩皆死，羽遂撤圍退，然舟船猶據沔水，襄陽隔絕不通。

 　　呂蒙至尋陽，盡伏其精兵畳縄中，</font><font size=4px color="#009090"><font size=4px>〔畳，居侯翻。縄，盧谷翻。博雅曰：畳縄，舟也。〕</font></font><font size=4px>使白衣搖櫓，作商賈人服，</font><font size=4px color="#009090"><font size=4px>〔賈，音古。〕</font></font><font size=4px>晝夜兼行，羽所置江邊屯候，盡收縛之，是故羽不聞知。〕屯候雖被收縛，使麋、傅無叛心，羽猶可得聞知也。〕麋芳、士仁素皆嫌羽輕己，羽之出軍，芳、仁供給軍資不悉相及，羽言「還，當治之」，</font><font size=4px color="#009090"><font size=4px>〔治，直之翻。〕</font></font><font size=4px>芳、仁咸懼。於是蒙令故騎都尉虞翻</font><font size=4px color="#009090"><font size=4px>〔權以翻為騎都尉，以謗徙丹陽。蒙請以自隨，時無官爵，故稱故官。〕</font></font><font size=4px>為書說仁，為陳成敗，</font><font size=4px color="#009090"><font size=4px>〔說，輪芮翻。為，于偽翻。〕</font></font><font size=4px>仁得書即降。</font><font size=4px color="#009090"><font size=4px>〔降，戶江翻；下同。〕</font></font><font size=4px>翻謂蒙曰：「此譎兵也，</font><font size=4px color="#009090"><font size=4px>〔謂蒙以譎計行兵也。譎，古穴翻。〕</font></font><font size=4px>當將仁行，留兵備城。」遂將仁至南郡。</font><font size=4px color="#009090"><font size=4px>〔將，如字。〕</font></font><font size=4px>麋芳城守，蒙以仁示之，芳遂開門出降。蒙入江陵，釋于禁之囚，得關羽及將士家屬，皆撫慰之，約令軍中：「不得干歷人家，有所求取。」蒙麾下士，與蒙同郡人，取民家一笠以覆官鎧；</font><font size=4px color="#009090"><font size=4px>〔覆，敷救翻。〕</font></font><font size=4px>官鎧雖公，蒙猶以為犯軍令，不可以鄉里故而廢法，遂垂涕斬之。於是軍中震慄，道不拾遺。蒙旦暮使親近存恤耆老，問所不足，疾病者給醫藥，飢寒者賜衣糧。羽府藏財寶，皆閉以待權至。</font><font size=4px color="#009090"><font size=4px>〔藏，徂浪翻。〕</font></font><font size=4px>

 　　關羽聞南郡破，即走南還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>曹仁會諸將議，咸曰：「今因羽危懼，可追禽也。」趙儼曰：「權邀羽連兵之難，</font><font size=4px color="#009090"><font size=4px>〔邀，當作徼，徼辛也。難，乃旦翻。謂與曹仁連兵。〕</font></font><font size=4px>欲掩制其後，顧羽還救，恐我乘其兩疲，故順辭求效，</font><font size=4px color="#009090"><font size=4px>〔求效，猶言求自效也。或曰：巽順其辭以求成效。〕</font></font><font size=4px>乘釁因變以觀利鈍耳。今羽已孤迸，</font><font size=4px color="#009090"><font size=4px>〔言羽失根本，而勢孤奔迸也。〕</font></font><font size=4px>更宜存之以為權害。若深入追北，權則改虞於彼，將生患於我矣，</font><font size=4px color="#009090"><font size=4px>〔虞，度也，防也；謂度羽不能為害，則改其防羽之心而防操，則必為操之患矣。〕</font></font><font size=4px>王必以此為深慮。」仁乃解嚴。</font><font size=4px color="#009090"><font size=4px>〔趙儼之計，此戰國策士所謂兩利而俱存之之計也。解嚴，解所嚴兵，不復追羽也。是後陸遜敗劉備於峽中，收兵而還，不復追備，計亦出此。〕</font></font><font size=4px>魏王操聞羽走，恐諸將追之，果疾敕仁如儼所策。

 　　關羽數使人與呂蒙相聞，</font><font size=4px color="#009090"><font size=4px>〔數，所角翻。〕</font></font><font size=4px>蒙輒厚遇其使，</font><font size=4px color="#009090"><font size=4px>〔使，疏吏翻。〕</font></font><font size=4px>周游城中，家家致問，或手書示信。羽人還，私相參訊，</font><font size=4px color="#009090"><font size=4px>〔訊，問也。〕</font></font><font size=4px>咸知家門無恙，見待過於平時，故羽吏士無鬬心。</font><font size=4px color="#009090"><font size=4px>〔呂蒙所以禽關羽者，攜之而已。恙，金亮翻。〕</font></font><font size=4px>

 　　會權至江陵，荊州將吏悉皆歸附；獨治中從事武陵潘濬稱疾不見，權遺人以牀就家輿致之，濬伏面著牀席不起，涕泣交橫，哀哽不能自勝。</font><font size=4px color="#009090"><font size=4px>〔著，直略翻。勝，音升。〕</font></font><font size=4px>權呼其字與語，</font><font size=4px color="#009090"><font size=4px>〔潘濬字承明。〕</font></font><font size=4px>慰諭懇惻，使親近以手巾拭其面。濬起，下地拜謝，即以為治中，荊州軍事，一以諮之。</font><font size=4px color="#009090"><font size=4px>〔郝普、麋芳、傅士仁之在吳，未有所聞也，而潘濬所以自見者，與陸遜、諸葛瑾班，識者當於此而觀人。〕</font></font><font size=4px>武陵部從事樊軎誘導諸夷，圖以武陵附漢中王備。</font><font size=4px color="#009090"><font size=4px>〔漢制：州牧、刺史部諸郡，各郡置部從事。軎，與冑同。誘，音酉。〕</font></font><font size=4px>外白差督督萬人往討之，</font><font size=4px color="#009090"><font size=4px>〔差，初佳翻，擇也。督，將也。〕</font></font><font size=4px>權不聽；特召問濬，濬答：「以五千兵往，足以擒軎。」權曰：「卿何以輕之﹖」濬曰：「軎是南陽舊姓，</font><font size=4px color="#009090"><font size=4px>〔南陽之樊，光武之母黨，故謂之舊姓。〕</font></font><font size=4px>頗能弄脣吻，而實無才略。</font><font size=4px color="#009090"><font size=4px>〔今人以辨給觀人才，何其謬也！吻，武粉翻。口邊曰吻。〕</font></font><font size=4px>臣所以知之者，軎昔嘗為州人設饌，</font><font size=4px color="#009090"><font size=4px>〔為，于偽翻。饌，雛戀翻，又雛皖翻。〕</font></font><font size=4px>比至日中，</font><font size=4px color="#009090"><font size=4px>〔比，必寐翻。〕</font></font><font size=4px>食不可得，而十餘自起，此亦侏儒觀一節之驗也。」</font><font size=4px color="#009090"><font size=4px>〔侏儒，優人，以能諧笑取寵。觀其一節，足以驗其技。〕</font></font><font size=4px>權大笑，即遣濬將五千人往，果斬平之。權以呂蒙為南郡太守，封孱陵侯，</font><font size=4px color="#009090"><font size=4px>〔孱，仕連翻。〕</font></font><font size=4px>賜錢一億，黃金五百斤；以陸遜領宜都太守。</font><font size=4px color="#009090"><font size=4px>〔吳錄曰：蜀昭烈帝立宜都郡於西陵。即夷陵也；唐為峽州夷陵郡。〕</font></font><font size=4px>

 　　十一月，漢中王備所置宜都太守樊友委郡走，諸城長吏及蠻君長皆降於遜。</font><font size=4px color="#009090"><font size=4px>〔長，知兩翻。〕</font></font><font size=4px>遜請金、銀、銅印以假授初附，擊蜀將詹晏等</font><font size=4px color="#009090"><font size=4px>〔詹，姓也；周有詹父，楚有詹尹。〕</font></font><font size=4px>及秭歸大姓擁兵者，皆破降之，前後斬獲、招納凡數萬計。權以遜為右護軍、鎮西將軍，進封婁侯，屯夷陵，守峽口。</font><font size=4px color="#009090"><font size=4px>〔婁縣，前漢屬會稽郡，後漢屬吳郡。范成大吳郡志：婁縣，今謂之崑山縣，東北三里有村落，名婁縣，蓋古婁縣治所也。峽口，西陵峽口也。宜都記曰：自黃牛灘東入西陵界，至峽口一百許里。山水紆曲，兩岸高山重嶂，非日中夜半，不見日月。〕</font></font><font size=4px>

 　　關羽自知孤窮，乃西保麥城。</font><font size=4px color="#009090"><font size=4px>〔荊州記曰：南郡當陽縣東南有麥城。〕</font></font><font size=4px>孫權使誘之，羽偽降，</font><font size=4px color="#009090"><font size=4px>〔誘，音酉。降，戶江翻。〕</font></font><font size=4px>立幡旗為象人於城上，因遁走，兵皆解散，纔十餘騎。權先使朱然、潘璋斷其徑路，</font><font size=4px color="#009090"><font size=4px>〔斷，丁管翻。〕</font></font><font size=4px>十二月，璋司馬馬忠獲羽及其子平於章鄉，</font><font size=4px color="#009090"><font size=4px>〔水經註：漳水出臨沮縣東荊山，南逕臨沮縣之漳鄉南，潘璋禽關羽於此。漳水又南逕當陽縣，又南逕麥城東。〕</font></font><font size=4px>斬之，遂定荊州。

 　　初，偏將軍吳郡全琮</font><font size=4px color="#009090"><font size=4px>〔全，姓；琮，名。〕</font></font><font size=4px>上疏陳關羽可取之計，權恐事泄，寢而不答；及已禽羽，權置酒公安，顧謂琮曰：「君前陳此，孤雖不相答，今日之捷，抑亦君之功也。」於是封琮陽華亭侯。權復以劉璋為益州牧，駐秭歸，未幾，璋卒。</font><font size=4px color="#009090"><font size=4px>〔劉備入益州，遷璋于公安，今為權所得。幾，居豈翻。〕</font></font><font size=4px>

 　　呂蒙未及受封而疾發，權迎置於所館之側，所以治護者萬方。時有加鍼，權為之慘慼。</font><font size=4px color="#009090"><font size=4px>〔治，直之翻。為，于偽翻。〕</font></font><font size=4px>欲數見其顏色，</font><font size=4px color="#009090"><font size=4px>〔數，所角翻。〕</font></font><font size=4px>又恐勞動，常穿壁瞻之，見小能下食，則喜顧左右，</font><span class="h"><font size=4px>【章：甲十一行本「右」下有「言笑」二字；乙十一行本同；孔本同；張校同；退齋校同。】</font></font><font size=4px>不然則咄唶，</font><font size=4px color="#009090"><font size=4px>〔咄，當沒翻，咨也。唶，子夜翻，嘆也。〕</font></font><font size=4px>夜不能寐。病中瘳，為下赦令，</font><font size=4px color="#009090"><font size=4px>〔為，于偽翻；下同。〕</font></font><font size=4px>群臣畢賀，已而，竟卒，年四十二。權哀痛殊甚，為置守冢三百家。

 　　權後與陸遜論周瑜、魯肅及蒙曰：「公瑾雄烈，膽略兼人，遂破孟德，開拓荊州，邈焉寡儔。子敬因公瑾致達於孤，孤與宴語，便及大略帝王之業，此一快也。</font><font size=4px color="#009090"><font size=4px>〔事見六十三卷五年。〕</font></font><font size=4px>後孟德因獲劉琮之勢，張言方率數十萬水步俱下，</font><font size=4px color="#009090"><font size=4px>〔張言者，張大而言之。〕</font></font><font size=4px>孤普請諸將，咨問所宜，無適先對；</font><font size=4px color="#009090"><font size=4px>〔無適先對，猶言莫適先對也。適，音的。〕</font></font><font size=4px>至張子布、秦文表</font><font size=4px color="#009090"><font size=4px>〔秦松，字文表。〕</font></font><font size=4px>俱言宜遺使脩檄迎之，子敬即駮言不可，</font><font size=4px color="#009090"><font size=4px>〔駮，異也；立異議以糾駮眾議之非。駮，北角翻。〕</font></font><font size=4px>勸孤急呼公瑾，付任以眾，逆而擊之，此二快也。</font><font size=4px color="#009090"><font size=4px>〔事見六十五卷十三年。〕</font></font><font size=4px>後雖勸吾借玄德地，</font><font size=4px color="#009090"><font size=4px>〔事見六十六卷十五年。〕</font></font><font size=4px>是其一短，不足以損其二長也。周公不求備於一人，</font><font size=4px color="#009090"><font size=4px>〔論語載周公語魯公之言。〕</font></font><font size=4px>故孤忘其短而貴其長，常以比方鄧禹也。</font><font size=4px color="#009090"><font size=4px>〔鄧禹建策以開光武中興之業，而其後不能定赤眉，故以肅比之。〕</font></font><font size=4px>子明少時，</font><font size=4px color="#009090"><font size=4px>〔呂蒙，字子明。少，詩照翻。〕</font></font><font size=4px>孤謂不辭劇易，</font><font size=4px color="#009090"><font size=4px>〔劇，艱也。易，以豉翻。〕</font></font><font size=4px>果敢有膽而已；及身長大，</font><font size=4px color="#009090"><font size=4px>〔長，知兩翻。〕</font></font><font size=4px>學問開益，籌略奇至，可以次於公瑾，但言議英發不及之耳。圖取關羽，勝於子敬。子敬答孤書云：『帝王之起，皆有驅除，羽不足忌。』</font><font size=4px color="#009090"><font size=4px>〔謂關羽之強，適足為吳之驅除也。〕</font></font><font size=4px>此子敬內不能辦，外為大言耳，孤亦恕之，不苟責也。然其作軍屯營，不失令行禁止，部界無廢負，</font><font size=4px color="#009090"><font size=4px>〔謂部界之內，無有廢職以為罪負也。〕</font></font><font size=4px>路無拾遺，其法亦美矣。」

 　　孫權與于禁乘馬併行，</font><font size=4px color="#009090"><font size=4px>〔併，讀曰並。〕</font></font><font size=4px>虞翻呵禁曰：「汝降虜，</font><font size=4px color="#009090"><font size=4px>〔降，戶江翻。〕</font></font><font size=4px>何敢與吾君齊馬首乎！」抗鞭欲擊禁，</font><font size=4px color="#009090"><font size=4px>〔抗，舉也。〕</font></font><font size=4px>權呵止之。

 　　孫權之稱藩也，魏王操召張遼等諸軍悉還救樊，未至而圍解。徐晃振旅還摩陂，操迎晃七里，置酒大會；王舉酒謂晃曰：「全樊、襄陽，將軍之功也。」亦厚賜桓階，以為尚書。操嫌荊州殘民及其屯田在漢川者，</font><font size=4px color="#009090"><font size=4px>〔此漢川，謂襄、樊上下，漢水左右之地也。〕</font></font><font size=4px>皆欲徙之。司馬懿曰：「荊楚輕脆易動，</font><font size=4px color="#009090"><font size=4px>〔易，以豉翻。〕</font></font><font size=4px>關羽新破，諸為惡者，藏竄觀望，徙其善者，既傷其意，將令去者不敢復還。」操曰：「是也。」是後諸亡者悉還出。

 　　魏王操表孫權為票騎將軍，假節，領荊州牧，封南昌侯。</font><font size=4px color="#009090"><font size=4px>〔南昌縣，屬豫章郡。票，匹妙翻。〕</font></font><font size=4px>權遣校尉梁寓入貢，又遣朱光等歸，</font><font size=4px color="#009090"><font size=4px>〔朱光為權所獲，見上卷十九年。〕</font></font><font size=4px>上書稱臣於操，稱說天命。操以權書示外曰：「是兒欲踞吾著爐火上邪！」</font><font size=4px color="#009090"><font size=4px>〔著，直略翻。蓋言漢以火德王，權欲使操加其上也。然操必以權書示外者，正欲以觀眾心耳。〕</font></font><font size=4px>侍中陳群等皆曰：「漢祚已終，非適今日。殿下功德巍巍，群生注望，</font><font size=4px color="#009090"><font size=4px>〔注，猶屬望。〕</font></font><font size=4px>故孫權在遠稱臣。此天人之應，異氣齊聲，殿下宜正大位，復何疑哉！」</font><font size=4px color="#009090"><font size=4px>〔復，扶又翻。〕</font></font><font size=4px>操曰：「若天命在吾，吾為周文王矣。」</font><font size=4px color="#009090"><font size=4px>〔文王三分天下有其二，以服事殷。〕</font></font><font size=4px>

 　　臣光曰：教化，國家之急務也，而俗吏慢之；風俗，天下之大事也，而庸君忽之。夫惟明智君子，深識長慮，然後知其為益之大而收功之遠也。光武遭漢中衰，群雄糜沸，奮起布衣，紹恢前緒，征伐四方，日不暇給，乃能敦尚經術，賓延儒雅，開廣學校，</font><font size=4px color="#009090"><font size=4px>〔校，戶教翻。〕</font></font><font size=4px>脩明禮樂，武功既成，文德亦洽。繼以孝明、孝章，遹追先志，</font><font size=4px color="#009090"><font size=4px>〔遹，述也，遵也。遹，音聿。〕</font></font><font size=4px>臨雍拜老，橫經問道。自公卿、大夫至于郡縣之吏，咸選用經明行脩之人，</font><font size=4px color="#009090"><font size=4px>〔行，下孟翻。〕</font></font><font size=4px>虎賁衛士皆習孝經，</font><font size=4px color="#009090"><font size=4px>〔賁，音奔。〕</font></font><font size=4px>匈奴子弟亦遊大學，是以教立於上，俗成於下。其忠厚清脩之士，豈惟取重於搢紳，</font><font size=4px color="#009090"><font size=4px>〔搢紳，謂搢笏、垂紳，在朝公卿、大夫也。〕</font></font><font size=4px>亦見慕於眾庶；愚鄙污穢之人，豈惟不容於朝延，</font><span class="h"><font size=4px>【章：甲十一行本「延」作「廷」；乙十一行本同；熊校同。】</font></font><font size=4px>亦見棄於鄉里。自三代既亡，風化之美，未有若東漢之盛者也。及孝和以降，貴戚擅權，嬖倖用事，</font><font size=4px color="#009090"><font size=4px>〔嬖，卑義翻，又必計翻。〕</font></font><font size=4px>賞罰無章，賄賂公行，賢愚渾殽，是非顛倒，可謂亂矣。然猶鼦鼦不至於亡者，上則有公卿、大夫袁安、楊震、李固、杜喬、陳蕃、李膺之徒面引廷爭，</font><font size=4px color="#009090"><font size=4px>〔爭，讀曰諍。〕</font></font><font size=4px>用公義以扶其危，下則有布衣之士符融、郭泰、范滂、許卲之流，立私論以救其敗，</font><font size=4px color="#009090"><font size=4px>〔私論者，謂其不得預議於朝，而私立論於下，以矯朝議之失也。〕</font></font><font size=4px>是以政治雖濁而風俗不衰，</font><font size=4px color="#009090"><font size=4px>〔治，直吏翻。〕</font></font><font size=4px>至有觸冒斧鉞，僵仆於前，而忠義奮發，繼起於後，隨踵就戮，視死如歸。夫豈特數子之賢哉﹖亦光武、明、章之遺化也。當是之時，苟有明君作而振之，則漢氏之祚猶未可量也。</font><font size=4px color="#009090"><font size=4px>〔量，音良。〕</font></font><font size=4px>不幸承陵夷頹敝之餘，重以桓、靈之昏虐，保養姦回，</font><font size=4px color="#009090"><font size=4px>〔孔安國曰：回，邪也。重，直用翻。〕</font></font><font size=4px>過於骨肉；殄滅忠良，甚於寇讎；積多士之憤，蓄四海之怒。於是何進召戎，董卓乘釁，袁紹之徒從而構難，</font><font size=4px color="#009090"><font size=4px>〔難，乃旦翻。〕</font></font><font size=4px>遂使乘輿播越，</font><font size=4px color="#009090"><font size=4px>〔乘，繩證翻。〕</font></font><font size=4px>宗廟丘墟，王室蕩覆，烝民塗炭，大命隕絕，不可復救。</font><font size=4px color="#009090"><font size=4px>〔復，扶又翻。〕</font></font><font size=4px>然州郡擁兵專地者，雖互相吞噬，猶未嘗不以尊漢為辭。以魏武之暴戾強伉，</font><font size=4px color="#009090"><font size=4px>〔伉，口浪翻。〕</font></font><font size=4px>加有大功於天下，其蓄無君之心久矣，乃至沒身不攻廢漢而自立，豈其志之不欲哉﹖猶畏名義而自抑也。由是觀之，教化安可慢，風俗安可忽哉！ 
</font><!--/HTMLBUILERPART0--><font size=4px>