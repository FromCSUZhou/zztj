<font size=4px>

 　　晉紀二</font><font size=4px color="#009090"><font size=4px>〔起強圉作噩（丁酉），盡著雍閹茂（戊戌），凡二年。〕</font></font><font size=4px>

 　　高祖聖文章武明德孝皇帝上之下

 　　天福二年（丁酉、九三七）

 　　1春，正月，乙卯，日有食之。</font><font size=4px color="#009090"><font size=4px>〔考異曰：實錄：「正月甲寅朔，乙卯日食。」十國紀紀：「蜀乙卯朔日食。」蓋晉人避三朝日食而改曆耳。〕</font></font><font size=4px>

 　　2詔以前北面招收指揮使安重榮</font><font size=4px color="#009090"><font size=4px>〔此在晉陽圍城中所授安重榮軍職言也，故曰前。重，直龍翻。〕</font></font><font size=4px>為成德節度使，</font><font size=4px color="#009090"><font size=4px>〔時祕瓊自為成德留後，以安重榮代之。〕</font></font><font size=4px>以祕瓊為齊州防禦使。</font><font size=4px color="#009090"><font size=4px>〔祕，姓也，漢、魏之間有南安祕宜。〕</font></font><font size=4px>遣引進使王景崇諭瓊以利害。重榮與契丹將趙思溫偕如鎮州，瓊不敢拒命。</font><font size=4px color="#009090"><font size=4px>〔畏契丹也。〕</font></font><font size=4px>丙辰，重榮奏已視事。</font><font size=4px color="#009090"><font size=4px>〔為安重榮以成德反張本。〕</font></font><font size=4px>景崇，邢州人也。

 　　3契丹以幽州為南京。</font><font size=4px color="#009090"><font size=4px>〔歐史曰：以幽州為燕京。參考趙思溫為留守事，則南京為是。〕</font></font><font size=4px>

 　　4李崧、呂琦逃匿於伊闕民間。帝以始鎮河東，崧有力焉，德之；</font><font size=4px color="#009090"><font size=4px>〔李崧議以帝鎮河東，事見二百七十八卷唐明宗長興三年。〕</font></font><font size=4px>亦不責琦。</font><font size=4px color="#009090"><font size=4px>〔李崧、呂琦建和契丹以制河東之議，見上卷上年三月。〕</font></font><font size=4px>乙丑，以琦為祕書監；丙寅，以崧為兵部侍郎、判戶部。

 　　5初，天雄節度使兼中書令范延光微時，有術士張生語之云：</font><font size=4px color="#009090"><font size=4px>〔語，牛倨翻。〕</font></font><font size=4px>「必為將相。」延光既貴，信重之。延光嘗夢蛇自臍入腹，以問張生，張生曰：「蛇者龍也，帝王之兆。」延光由是有非望之志。唐潞王素與延光善，及趙德鈞敗，延光自遼州引兵還魏州，</font><font size=4px color="#009090"><font size=4px>〔趙德鈞敗見上卷上年閏十一月。范延光屯遼州見上年十月；其還魏州亦必在閏十一月。〕</font></font><font size=4px>雖奉表請降，</font><font size=4px color="#009090"><font size=4px>〔降，戶江翻。〕</font></font><font size=4px>內不自安，以書潛結祕瓊，欲與之為亂；瓊受其書不報，延光恨之。瓊將之齊，過魏境，延光欲滅口，且利其貨，遣兵邀之於夏津，殺之。</font><font size=4px color="#009090"><font size=4px>〔為范延光以魏反，復以貨為楊光遠所殺張本。夏津，古鄃縣，唐天寶元年更名夏津，屬貝州；宋以夏津屬北京，在京東北二百五十里。夏，戶雅翻。〕</font></font><font size=4px>丁卯，延光奏稱夏津捕盜兵誤殺瓊；帝不問。

 　　6戊寅，以李崧為中書侍郎、同平章事，充樞密使，桑維翰兼樞密使。時晉新得天下，藩鎮多未服從；或雖服從，反仄不安。兵火之餘，府庫殫竭，民間困窮，而契丹徵求無厭。</font><font size=4px color="#009090"><font size=4px>〔厭，於鹽翻。〕</font></font><font size=4px>維翰勸帝推誠棄怨以撫藩鎮，卑辭厚禮以奉契丹，訓卒繕兵以脩武備，務農桑以實倉廩，通商賈以豐貨賜。數年之間，中國稍安。</font><font size=4px color="#009090"><font size=4px>〔史言桑維翰有益於石晉草創之初者如此。賈，音古。〕</font></font><font size=4px>

 　　7吳太子璉納齊王知誥女為妃。</font><font size=4px color="#009090"><font size=4px>〔璉，力展翻。〕</font></font><font size=4px>

 　　知誥始建太廟、社稷，改金陵為江寧府，</font><font size=4px color="#009090"><font size=4px>〔先是，吳以昇州為金陵府，今復更名。〕</font></font><font size=4px>牙城曰宮城，廳堂曰殿；以左右司馬宋齊丘、徐玠為左右丞相，馬步判官周宗、內樞判官黟人周延玉為內樞使。</font><font size=4px color="#009090"><font size=4px>〔黟，漢縣，唐屬歙州。九域志：在州西一百五十三里。黟，顏師古音伊，劉昫音硻。〕</font></font><font size=4px>自餘百官皆如吳朝之制。</font><font size=4px color="#009090"><font size=4px>〔朝，直遙翻。〕</font></font><font size=4px>置騎兵八軍，步兵九軍。

 　　8二月，吳主以盧文進為宣武節度使，</font><font size=4px color="#009090"><font size=4px>〔宣武軍汴州，時屬晉，吳以盧文進遙領耳。〕</font></font><font size=4px>兼侍中。

 　　9戊子，吳主使宜陽王璪如西都，</font><font size=4px color="#009090"><font size=4px>〔吳以金陵為西都見上卷上年。璪，子皓翻。〕</font></font><font size=4px>冊命齊王；王受冊，赦境內。冊王妃曰王后。

 　　10吳越王元瓘之弟順化節度使、同平章事元簔獲罪於元瓘，廢為庶人。</font><font size=4px color="#009090"><font size=4px>〔錢元簔得罪之始見二百七十八卷唐明宗長興四年。簔，音向。〕</font></font><font size=4px>

 　　11契丹主自上黨過雲州，大同節度使沙彥珣出迎，契丹主留之，不使還鎮。節度判官吳巒在城中，謂其眾曰：「吾屬禮義之俗，安可臣於夷狄乎！」眾推巒領州事，閉城不受契丹之命，契丹攻之，不克。應州馬軍都指揮使金城郭崇威亦取臣契丹，挺身南歸。</font><font size=4px color="#009090"><font size=4px>〔漢之金城，唐蘭州五泉縣是也。唐之金城，漢為枝陽縣地，涼置廣武郡，隋廢郡為廣武縣，唐乾元二年更曰金城，屬蘭州。按此非蘭州之金城，乃應州之金城縣也。唐明宗生於代北之金鳳城，及即位，以其地置金城縣，仍置應州，治焉。郭崇威蓋以土人為本鎮都將。又匈奴須知云：應州東至幽州八百五十里；金城縣東北至朔州八百里。如須知所云，應州與金城縣似為兩處，南北風馬牛不相及，未能審其是，又當從涉其地者問之。挺，拔也。〕</font></font><font size=4px>

 　　契丹主過新州，命威塞節度使翟璋斂犒軍錢十萬緡。初，契丹主阿保機強盛，室韋、奚、霽皆役屬焉。</font><font size=4px color="#009090"><font size=4px>〔翟，直格翻，又徒歷翻，姓也。犒，苦到翻。霽，似入 翻。〕</font></font><font size=4px>奚王去諸苦契丹貪虐，帥其眾西徙媯州，</font><font size=4px color="#009090"><font size=4px>〔帥，讀曰率。〕</font></font><font size=4px>依劉仁恭父子，號西奚。</font><font size=4px color="#009090"><font size=4px>〔東奚居琵琶川；西奚徙媯州，依北山而居。〕</font></font><font size=4px>去諸卒，子掃剌立。 </font><font size=4px color="#009090"><font size=4px>〔剌，來達翻；下拽剌同。〕</font></font><font size=4px>唐莊宗滅劉守光，賜掃剌姓李名紹威。紹威娶契丹逐不魯之姊。逐不魯獲罪於契丹，奔紹威，紹威納之；契丹怒，攻之，不克。紹威卒，子拽剌立。</font><font size=4px color="#009090"><font size=4px>〔拽，戶結翻。〕</font></font><font size=4px>及契丹主德光自上黨北還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>拽剌迎降，</font><font size=4px color="#009090"><font size=4px>〔降，戶江翻。〕</font></font><font size=4px>時逐不魯亦卒，契丹主曰：「汝誠無罪，掃剌、逐不魯負我。」皆命發其骨，磑而颺之。</font><font size=4px color="#009090"><font size=4px>〔磑，五對翻，</font><img src="pic/09.jpg" alt="" width="26" height="25"><font size=4px>也，今人謂之磨。颺，余章翻。〕</font></font><font size=4px>諸奚畏契丹之虐，多逃叛。契丹主勞翟璋曰：「當為汝除代，令汝南歸。」</font><font size=4px color="#009090"><font size=4px>〔勞，力到翻。為，于偽翻。〕</font></font><font size=4px>己亥，璋表乞徵詣闕。既而契丹遣璋將兵討叛奚、攻雲州，有功，留不遣璋，璋鬱鬱而卒。

 　　張礪自契丹逃歸，為追騎所獲，契丹主責之曰：「何故捨我去﹖」對曰：「臣華人，飲食衣服皆不與此同，生不如死，願早就戮。」契丹主顧通事高彥英曰：「吾常戒汝善遇此人，</font><font size=4px color="#009090"><font size=4px>〔契丹置通事以主中國人，以知華俗、通華言者為之。宋白曰：契丹主腹心能華言者目曰通事，謂其洞達庶務。〕</font></font><font size=4px>何務使之失所而亡去﹖若失之，安可復得邪！」</font><font size=4px color="#009090"><font size=4px>〔復，扶又翻。〕</font></font><font size=4px>笞彥英而謝礪。礪事契丹主甚忠直，遇事輒言，無所隱避，契丹主甚重之。</font><font size=4px color="#009090"><font size=4px>〔史言契丹主知重儒者。〕</font></font><font size=4px>

 　　12初，吳越王鏐少子元軈</font><font size=4px color="#009090"><font size=4px>〔少，詩照翻。軈，思聿翻。考異曰：晉高祖實錄、十國紀年作「元球」，今從吳越備史、九國志。〕</font></font><font size=4px>數有軍功，</font><font size=4px color="#009090"><font size=4px>〔數，所角翻。〕</font></font><font size=4px>鏐賜之兵仗。及吳越王元瓘立，元軈為土客馬步軍都指揮使</font><span class="h"><font size=4px>【章：十二行本「使」下有「靜江節度使」五字；乙十一行本同；孔本同；張校同。】</font></font><font size=4px>兼中書令，恃恩驕橫，</font><font size=4px color="#009090"><font size=4px>〔橫，戶孟翻。〕</font></font><font size=4px>增置兵仗至數千，國人多附之。元瓘忌之，使人諷元軈請輸兵仗，出判溫州，元軈不從。銅官廟吏告元軈遣親信禱神，求主吳越江山；又為蠟丸從水竇出入，與兄元簔謀議。</font><font size=4px color="#009090"><font size=4px>〔蠟丸者，蠟彈書也，作書以蠟丸其外。〕</font></font><font size=4px>三月，戊午，元瓘遣使者召元軈宴宮中，既至，左右稱元軈有刃墜於懷袖，即格殺之；并殺元簔。</font><font size=4px color="#009090"><font size=4px>〔元簔被幽見二百七十八卷唐明宗長興四年。〕</font></font><font size=4px>元瓘欲按諸將吏與元簔、元軈交通者，其子仁俊諫曰：「昔光武克王郎，曹公破袁紹，皆焚其書疏以安反側，</font><font size=4px color="#009090"><font size=4px>〔光武事見三十九卷漢更始二年。曹公事見六十四卷獻帝建安五年。〕</font></font><font size=4px>今宜效之。」元瓘從之。

 　　13或得唐潞王膂及髀骨獻之，庚申，詔以王禮葬於徽陵南。</font><font size=4px color="#009090"><font size=4px>〔唐閔帝之葬從徽陵，封纔數尺，見者悲之。潞王葬於徽陵南，見者莫之悲也，豈非人心之公是非邪！〕</font></font><font size=4px>

 　　14帝遣使詣蜀告即位，且敘姻好；</font><font size=4px color="#009090"><font size=4px>〔蜀主孟知祥與帝皆後唐之主伲，蜀主娶晉王克用姪女，帝娶明宗女，與蜀後主兄弟行也，故敘姻好。好，呼到翻。〕</font></font><font size=4px>蜀主復書，用敵國禮。

 　　15范延光聚卒繕兵，悉召巡內刺史集魏州，</font><font size=4px color="#009090"><font size=4px>〔天雄軍巡內有貝、博、衛、澶，相五州刺史。〕</font></font><font size=4px>將作亂。會帝謀徙都大梁，桑維翰曰：「大梁北控燕、趙，南通江、淮，水陸都會，資用富饒。今延光反形已露，大梁距魏不過十驛，</font><font size=4px color="#009090"><font size=4px>〔唐制，三十里一驛。十驛，三百里。〕</font></font><font size=4px>彼若有變，大軍尋至，所謂疾雷不及掩耳也。」丙寅，下詔，託以洛陽漕運有闕，東巡汴州。

 　　16吳徐知誥立子景通為王太子；固辭不受。追尊考忠武王溫曰太祖武王，妣明德太妃李氏曰王太：后。壬申，更名誥。</font><font size=4px color="#009090"><font size=4px>〔更，工衡翻。徐知誥去名上「知」字，單名「誥」，示不與徐氏兄弟同也。〕</font></font><font size=4px>

 　　17庚辰，帝發洛陽，留前朔方節度使張從賓為東都巡檢使。

 　　18漢主以疾愈，大赦。

 　　19交州將皎公羨殺安南節度使楊廷藝而代之。</font><font size=4px color="#009090"><font size=4px>〔長興二年楊廷藝得交州，見唐明宗紀。皎，姓也。〕</font></font><font size=4px>

 　　20夏，四月，丙戌，帝至汴州；丁亥，大赦。

 　　21吳越王元瓘復建國，如同光故事。</font><font size=4px color="#009090"><font size=4px>〔元瓘之初立，罷建國，事見二百七十八卷唐明宗長興三年。〕</font></font><font size=4px>丙申，赦境內，立其子弘僔為世子。</font><font size=4px color="#009090"><font size=4px>〔僔，子損翻。〕</font></font><font size=4px>以曹仲達、沈崧、皮光業為丞相，鎮海節度判官林鼎掌教令。

 　　22丁酉，加宣武節度使楊光遠兼侍中。

 　　23閩主作紫微宮，飾以水晶，土木之盛倍於寶皇宮。</font><font size=4px color="#009090"><font size=4px>〔唐明宗長興二年閩主璘作寶皇宮。〕</font></font><font size=4px>又遣使散詣諸州，伺人隱慝。</font><font size=4px color="#009090"><font size=4px>〔慝，吐得翻。〕</font></font><font size=4px>

 　　24五月，吳徐誥用宋齊丘策，欲結契丹以取中國，遣使以美女、珍玩泛海脩好，</font><font size=4px color="#009090"><font size=4px>〔好，呼到翻。〕</font></font><font size=4px>契丹主亦遣使報之。

 　　25丙辰，敕權署汴州牙城曰大寧宮。</font><font size=4px color="#009090"><font size=4px>〔時御史臺奏：「汴州在梁有京都之號，及唐莊宗廢為宣武軍，至明宗行幸時，掌事者脩葺衙城，遂掛梁時宮殿門牌額，當時識者或竊非之。一昨車駕省方，暫居梁苑，衙城內齋閤牌額一如明宗行幸之時，無都號而有殿名，恐非典據。竊尋秦、漢以來，鑾輿所至，多立宮名。隋於揚州立江都宮，太原立汾陽宮，岐州立仁壽宮，唐於太原立晉陽宮，同州立長春宮，岐州立九成宮，宮中殿閤，皆題署牌額，以準皇居。請依故事，於汴州衙城門權掛一宮門牌額，則其餘齋閤並可取便為名。」敕：「行闕宜以大寧宮為名。」〕</font></font><font size=4px>

 　　26壬申，進范延光爵臨清郡王，以安其意。

 　　27追尊四代考妣為帝后。</font><font size=4px color="#009090"><font size=4px>〔按五代會要：高祖璟諡靖祖孝安皇帝，妣秦氏諡元皇后；曾祖郴諡肅祖孝簡皇帝，妣安氏諡恭皇后；祖昱諡睿祖孝平皇帝，妣米氏諡獻皇后；考紹雍諡獻祖孝元皇帝，妣何氏諡懿皇后。若以前史謂皇考名臬捩雞推之，則四世之名，意皆有司所撰者也。〕</font></font><font size=4px>己卯，詔太社所藏唐室罪人首聽親舊收葬。初，武衛上將軍婁繼英嘗事梁均王，為內諸司使，至是，請其首而葬之。</font><font size=4px color="#009090"><font size=4px>〔唐藏梁均王首於太社見二百七十二卷莊宗同光元年。史為婁繼英請而不克葬張本。〕</font></font><font size=4px>

 　　28六月，吳諸道副都統徐景遷卒。

 　　29范延光素以軍府之政委元隨左都押牙孫銳，銳恃恩專橫，</font><font size=4px color="#009090"><font size=4px>〔橫，戶孟翻。〕</font></font><font size=4px>符奏有不如意者，對延光手裂之。會延光病經旬，銳密召澶州刺史馮暉，與之合謀逼延光反；</font><font size=4px color="#009090"><font size=4px>〔澶，時連翻。〕</font></font><font size=4px>延光亦思張生之言，</font><font size=4px color="#009090"><font size=4px>〔張生之言見上正月。〕</font></font><font size=4px>遂從之。

 　　甲午，六宅使張言奉使魏州還，言延光反狀；義成節度使符彥饒奏延光遣兵渡河，焚草市；</font><font size=4px color="#009090"><font size=4px>〔時天下兵爭，凡民居在城外，率居草屋以成市里，以其價廉功省，猝遇兵火不至甚傷財以害其生也。此草市在滑州城外。〕</font></font><font size=4px>詔侍衛馬軍都指揮使、昭信節度使白奉進將千五百騎屯白馬津以備之。</font><font size=4px color="#009090"><font size=4px>〔白馬津在滑州白馬縣。〕</font></font><font size=4px>奉進，雲州人也。丁酉，以東都巡檢使張從賓為魏府西南面都部署。戊戌，遣侍衛都軍使楊光遠</font><font size=4px color="#009090"><font size=4px>〔侍衛都軍使，即侍衛諸軍都指揮使。〕</font></font><font size=4px>將步騎一萬屯滑州。己亥，遣護聖都指揮使杜重威將兵屯衛州。</font><font size=4px color="#009090"><font size=4px>〔五代會要曰：天福六年改成德兩軍為護聖左右軍。據此，則此時已有護聖軍矣。〕</font></font><font size=4px>重威，朔州人也，尚帝妹樂平長公主。</font><font size=4px color="#009090"><font size=4px>〔長，知兩翻。〕</font></font><font size=4px>范延光以馮暉為都部署，孫銳為兵馬都監，將步騎二萬循河西抵黎陽口。</font><font size=4px color="#009090"><font size=4px>〔黎陽在魏州西南，故循河西上而後至。〕</font></font><font size=4px>辛丑，楊光遠奏引兵踰胡梁渡。</font><font size=4px color="#009090"><font size=4px>〔此即史思明所濟胡良渡也，在滑州北岸澶州界。薛史：天福六年，詔以胡梁渡月城為大通軍，浮橋為大通橋。〕</font></font><font size=4px>

 　　30以翰林學士、禮部侍郎和凝為端明殿學士。凝署其門不通賓客。前耀州團練推官襄邑張誼</font><font size=4px color="#009090"><font size=4px>〔襄邑縣屬宋州。九域志：在大梁東南一百七十里。〕</font></font><font size=4px>至書于凝，以為「切近之職為天子耳目，宜知四方利病，奈何拒絕賓客！雖安身為使，如負國何！」凝奇之，薦於桑維翰，未幾，除左拾遺。</font><font size=4px color="#009090"><font size=4px>〔幾，居豈翻。〕</font></font><font size=4px>誼上言：「北狄有援立之功，宜外敦信好，</font><font size=4px color="#009090"><font size=4px>〔好，呼到翻。〕</font></font><font size=4px>內謹邊備，不可自逸，以啟戎心。」帝深然之。

 　　31契丹攻雲州，半歲不能下。吳巒遣使間道奉表求救，帝為之致書契丹主請之，</font><font size=4px color="#009090"><font size=4px>〔間，胡莧翻。陘北諸州皆歸契丹，故間道南來。為，于偽翻。〕</font></font><font size=4px>契丹主乃命翟璋解圍去。帝召巒歸，以為武寧節度副使。

 　　32丁未，以侍衛使楊光遠為魏府四面都部署，</font><font size=4px color="#009090"><font size=4px>〔侍衛使即侍衛都軍使，史從省文也。〕</font></font><font size=4px>張從賓為副部署兼諸軍都虞候，昭義節度使高行周將本軍屯相州，為魏府西面都部署。</font><font size=4px color="#009090"><font size=4px>〔相州在魏州之西，使高行周自潞州將兵屯相州，以臨范延光。〕</font></font><font size=4px>

 　　軍士郭威舊隸劉知遠，當從楊光遠北征，</font><font size=4px color="#009090"><font size=4px>〔自大梁而征魏州為北征。薛史周紀：郭威初事李繼韜；繼韜誅，配從馬直。晉祖領副侍衛；召置麾下，因而得事漢祖。〕</font></font><font size=4px>白知遠乞留。人問其故，威曰：「楊公有姦許之才，無英雄之氣，得我何用﹖能用我者其劉公乎！」</font><font size=4px color="#009090"><font size=4px>〔為郭威為劉知遠佐命張本。〕</font></font><font size=4px>

 　　33詔張從賓發河南兵數千人擊范延光。</font><font size=4px color="#009090"><font size=4px>〔河南兵，河南府兵也。張從賓時為洛陽巡檢使，故使發之。〕</font></font><font size=4px>延光使人誘從賓，</font><font size=4px color="#009090"><font size=4px>〔誘，音酉。〕</font></font><font size=4px>從賓遂與之同反，殺皇子河陽節度使重信，</font><font size=4px color="#009090"><font size=4px>〔重，直龍翻；下重乂同。〕</font></font><font size=4px>使上將軍張繼祚知河陽留後。繼祚，全義之子也。</font><font size=4px color="#009090"><font size=4px>〔張全義自唐末尹河南，歷唐、梁。〕</font></font><font size=4px>從賓又引兵入洛陽，殺皇子權東都留守重乂，以東都副留守、都巡檢使張延播知河南府事，從軍。</font><span class="h"><font size=4px>【章：十二行本「軍」作「賓」；乙十一行本同；孔本同。】</font></font><font size=4px>張從賓雖以張延播知河南府事，不使之在府治事，而使之從軍。〕取內庫錢帛以賞部兵；留守判官李遐不與，兵眾殺之。從賓引兵扼汜水關，</font><font size=4px color="#009090"><font size=4px>〔汜水關以縣名關，即虎牢關也。詳見辯誤。〕</font></font><font size=4px>將逼汴州。詔奉國都指揮使侯益帥禁兵五千會杜重威討張從賓；</font><font size=4px color="#009090"><font size=4px>〔帥，讀曰率。〕</font></font><font size=4px>又詔宣徽使劉處讓自黎陽分兵討之。時羽檄縱橫，從官在大梁者無不恟懼，</font><font size=4px color="#009090"><font size=4px>〔羽檄縱橫，言軍書紛委也。從官家屬皆留東都，而從駕在汴，根本已拔，故恟懼也。縱，子容翻。從，才用翻。恟，許拱翻。〕</font></font><font size=4px>獨桑維翰從容指晝軍事，</font><font size=4px color="#009090"><font size=4px>〔從，千容翻。〕</font></font><font size=4px>神色自若，接對賓客，不改常度，眾心差安。</font><font size=4px color="#009090"><font size=4px>〔史言桑維翰能以整暇鎮物。〕</font></font><font size=4px>

 　　槀方士言於閩主，云有白龍夜見螺峰；</font><font size=4px color="#009090"><font size=4px>〔見，賢遍翻。螺，盧戈翻。〕</font></font><font size=4px>閩主作白龍寺。時百役繁興，用度不足，閩主謂吏部侍郎、判三司候官蔡守蒙曰：</font><font size=4px color="#009090"><font size=4px>〔後漢置東 候官縣，隋廢入閩縣，唐復置候官縣，屬福州。九域志：治州郭下。〕</font></font><font size=4px>「聞有司除官皆受賂，有諸﹖」對曰：「浮議無足信也。」閩主曰：「朕知之久矣，今以委卿，擇賢而授，不肖及罔冒者勿拒，</font><font size=4px color="#009090"><font size=4px>〔罔冒，謂欺罔偽冒而求官者。以事理之所無而欺上，謂之罔；假他人之所有以飾偽，謂之冒。〕</font></font><font size=4px>第令納賂，籍而獻之。」守蒙素廉，以為不可；閩主怒，守蒙懼而從之。自是除官但以貨多少為差。</font><font size=4px color="#009090"><font size=4px>〔為蔡守蒙以賣官受誅張本。〕</font></font><font size=4px>閩主又以空名堂牒使醫工陳究賣官於外，</font><font size=4px color="#009090"><font size=4px>〔堂牒，即今人所謂省劄。空名者，未書所授人名，既賣之得錢而後書填。空，若貢翻。〕</font></font><font size=4px>專務聚斂，無有盈厭。</font><font size=4px color="#009090"><font size=4px>〔斂，力贍翻。厭，於鹽翻，又如字。〕</font></font><font size=4px>又詔民有隱年者杖背，隱口者死，逃亡者族。果菜雞豚，皆重征之。

 　　35秋，七月，張從賓攻汜水，殺巡檢使宋廷浩。帝戎服，嚴輕騎，將奔晉陽以避之。桑維翰叩頭苦諫曰：「賊鋒雖盛，勢不能久，請少待之，不可輕動。」帝乃止。</font><font size=4px color="#009090"><font size=4px>〔史言桑維翰有膽略，晉朝倚以為社稷之固。少，詩沼翻。〕</font></font><font size=4px>

 　　36范延光遣使以蠟丸招誘失職者，右武衛上將軍婁繼英、右衛大將軍尹暉在大梁，溫韜之子延濬、延沼、延袞居許州，皆應之。</font><font size=4px color="#009090"><font size=4px>〔尹暉舉軍降潞王以得節鎮，今居環衛，則為散 官。溫韜自唐明宗時受誅，其諸子廢棄；而婁繼英子婦溫延沼女也，繼英亦居冗散，故皆應延光。〕</font></font><font size=4px>延光令延濬兄弟取許州，聚徒已及千人。繼英、暉事泄，皆出 走。壬子，敕以延光姦謀，誣汙忠良，自今獲延光諜人，賞獲者，殺諜人，</font><font size=4px color="#009090"><font size=4px>〔汙，烏故翻。諜，達協翻。〕</font></font><font size=4px>禁</font><span class="h"><font size=4px>【章：十二行本「禁」作「焚」；張校同。】</font></font><font size=4px>蠟 書，勿以聞。</font><font size=4px color="#009090"><font size=4px>〔不欲知所招誘主名，所以安反側也。〕</font></font><font size=4px>暉將奔吳，為人所殺。繼英奔許州，依溫氏。忠武節度使萇從簡盛為之備，延濬等不得發，欲殺繼英以自明，延沼止之，遂同奔張從賓。繼英知其謀，勸從賓執三溫，皆斬之。

 　　37白奉進在滑州，</font><font size=4px color="#009090"><font size=4px>〔是年六月遺白奉進屯白馬。白馬，滑州治所也。〕</font></font><font size=4px>軍士有夜掠者，捕之，獲五人，其三隸奉進，其二隸符彥饒，奉進皆斬之；彥饒以其不先白己，甚怒。明日，奉進從數騎詣彥饒謝，彥饒曰：「軍中各有部分，</font><font size=4px color="#009090"><font size=4px>〔分，扶問翻。〕</font></font><font size=4px>奈何取滑州軍士并斬之，殊無客主之義乎！」</font><font size=4px color="#009090"><font size=4px>〔符彥饒自以鎮滑州為主，白奉進屯滑州為客。〕</font></font><font size=4px>奉進曰：「軍士犯法，何有彼我！僕已引咎謝公，而公怒不解，豈欲與延光同反邪！」拂衣而起，彥饒不留；帳下甲士大譟，擒奉進，殺之。從騎走出，大呼於外，諸軍爭擐甲操兵，諠譟不可禁止。</font><font size=4px color="#009090"><font size=4px>〔從，才用翻。呼，火故翻。擐，音宦。操，七刀翻。〕</font></font><font size=4px>奉國左廂都指揮使馬萬惶惑不知所為， 帥步兵欲從亂，遇右廂都指揮使盧順密帥部兵出營，</font><font size=4px color="#009090"><font size=4px>〔帥，讀曰率。〕</font></font><font size=4px>厲聲謂萬曰：「符公擅殺白公，必與魏城通謀。此去行纔二百里，</font><font size=4px color="#009090"><font size=4px>〔魏城，謂魏州城也。時范 延光據魏州反。九域志：滑州南至大梁二百里。時帝在大梁。〕</font></font><font size=4px>吾輩及軍士家屬皆在大梁，汝何不思報國，乃欲助亂，自求族滅乎！今日當共擒符公，送天子，立大 功。軍士從命者賞，違命者誅，勿復疑也！」</font><font size=4px color="#009090"><font size=4px>〔復，扶又翻。〕</font></font><font size=4px>萬所部兵尚有呼躍者，</font><font size=4px color="#009090"><font size=4px>〔呼，火故翻。〕</font></font><font size=4px>順密殺數人，眾莫敢動。萬不得已從之， 與奉國都虞候方太等共攻牙城，執彥饒，令太部送大梁。甲寅，敕斬彥饒於班荊館，</font><font size=4px color="#009090"><font size=4px>〔左傳，楚伍舉與聲子相善，伍舉出奔，聲子遇鄭郊，班荊相與食而言。杜預註 曰：班，布也；布荊坐地共議。以「班荊」名館，取諸此也。此館必在汴州郊外。〕</font></font><font size=4px>其兄弟皆不問。</font><font size=4px color="#009090"><font size=4px>〔按符存審諸子皆有材氣，而彥卿又為一時名將。彥饒不能馭下，倉成亂，中弟初不通謀，罪不相及，古法也。〕</font></font><font size=4px>

 　　楊光遠自白皋引兵趣滑州，</font><font size=4px color="#009090"><font size=4px>〔趣，七喻翻。〕</font></font><font size=4px>士卒聞滑州亂，欲推光遠為主。光遠曰：「天子豈汝輩販弄之物！晉陽之降出於窮迫，</font><font size=4px color="#009090"><font size=4px>〔謂在晉安寨殺張敬達而降也，事見上卷上年。降，戶江翻。〕</font></font><font size=4px>今若改圖，真反賊也。」其下乃不敢言。時魏、孟、滑三鎮繼叛，</font><font size=4px color="#009090"><font size=4px>〔魏，范延光。孟，張從賓。滑，符彥饒。〕</font></font><font size=4px>人情大震，帝問計於劉知遠，對：「帝者之興自有天命。陛下昔在晉陽，糧不支五日，俄成大業。今天下已定，內有勁兵，北結強虜，</font><font size=4px color="#009090"><font size=4px>〔強虜，謂契丹。〕</font></font><font size=4px>鼠輩何能為乎！願陛下撫將相以恩，臣請戢士卒以威；</font><font size=4px color="#009090"><font size=4px>〔戢，則立翻。〕</font></font><font size=4px>恩威兼著，京邑自安，本根深固，則枝葉不傷矣。」知遠乃嚴設科禁，</font><font size=4px color="#009090"><font size=4px>〔科，條也。〕</font></font><font size=4px>宿衛諸軍無敢犯者。有軍士盜紙錢一揺，</font><font size=4px color="#009090"><font size=4px>〔揺，逢玉翻，釋云帊也。〕</font></font><font size=4px>主者擒之，</font><font size=4px color="#009090"><font size=4px>〔主者，紙錢之主也。〕</font></font><font size=4px>左右請釋之，知遠曰：「吾誅其情，不計其直。」竟殺之。</font><font size=4px color="#009090"><font size=4px>〔唐法，治盜計贓定罪。劉知遠嚴刑以威眾，欲鎮服其心以折亂萌，非可常行於平世也。〕</font></font><font size=4px>由是眾皆畏服。

 　　乙卯，以楊光遠為魏府行營都招討使、兼知行府事，以昭義節度使高行周為河南尹、東京留守，</font><font size=4px color="#009090"><font size=4px>〔「京」，當作「都」。〕</font></font><font size=4px>以杜重威為昭義節度使、充侍衛馬軍都指揮使，以侯益為河陽節度使。</font><font size=4px color="#009090"><font size=4px>〔侯益與杜重同討張從賓，就命鎮河陽。〕</font></font><font size=4px>帝以滑州奏事皆馬萬為首，擢萬為義成節度使。</font><font size=4px color="#009090"><font size=4px>〔就以滑帥賞馬萬。晉、漢之間，有白再榮因亂而帥成德，馬萬之類也。〕</font></font><font size=4px>丙辰，以盧順密為果州團練使，</font><font size=4px color="#009090"><font size=4px>〔果州時屬蜀，命盧順密遙領團練使。〕</font></font><font size=4px>方獻為趙州刺史；既而知皆順密之功也，更以順密為昭義留後。</font><font size=4px color="#009090"><font size=4px>〔更，工衡翻。時杜重威領昭義節以討張從賓，故以盧順密為留後。〕</font></font><font size=4px>

 　　馮暉、孫銳引兵至六明鎮，</font><font size=4px color="#009090"><font size=4px>〔六明鎮在胡梁渡北。〕</font></font><font size=4px>光遠引之渡河，半渡而擊之，暉、銳眾大敗，多溺死，斬首三千級，暉、銳走還魏。

 　　杜重威、侯益引兵至汜水，遇張從賓眾萬餘人，與戰，俘斬殆盡，遂克汜水。從賓走，乘馬渡河，溺死；</font><font size=4px color="#009090"><font size=4px>〔溺，奴狄翻。〕</font></font><font size=4px>獲其黨張延播、繼祚、婁繼英，送大梁，斬之，滅其族。</font><font size=4px color="#009090"><font size=4px>〔符彥饒、張從賓等皆死，馮暉、孫銳又敗，范延光之勢孤且衂矣。〕</font></font><font size=4px>史館脩撰李濤上言，張全義有再造洛邑之功，</font><font size=4px color="#009090"><font size=4px>〔事見二百五十七卷唐僖宗光啟三年。〕</font></font><font size=4px>乞免其族，乃止誅繼祚妻子。濤，回之族曾孫也。</font><font size=4px color="#009090"><font size=4px>〔李回，唐武宗會昌中為相。〕</font></font><font size=4px>

 　　39楊光遠奏知博州張暉舉城降。</font><font size=4px color="#009090"><font size=4px>〔博州，范延光巡屬也。〕</font></font><font size=4px>

 　　40安州威和指揮使王暉</font><font size=4px color="#009090"><font size=4px>〔五代會要：唐有威和、拱宸內直軍，晉天福六年改為興順左、右軍。〕</font></font><font size=4px>聞范延光作亂，殺安遠節度使周緕，</font><font size=4px color="#009090"><font size=4px>〔緕，古回翻。〕</font></font><font size=4px>自領軍府，欲俟延光勝則附之，敗則渡江奔吳。帝遣右領軍上將軍李金全將千騎如安州巡檢，許赦王暉為唐州刺史。

 　　41范延光知事不濟，歸罪於孫銳而族之，</font><font size=4px color="#009090"><font size=4px>〔孫銳勸范延光反見上六年。〕</font></font><font size=4px>遣使奉表待罪。戊寅，楊光遠以聞，帝不許。

 　　42吳同平章事王令謀如金陵勸徐誥受禪，誥讓不受。

 　　43山南東道節度使安從進恐王暉奔吳，遣行軍司馬張朏將兵會復州兵於要路邀之。</font><font size=4px color="#009090"><font size=4px>〔朏，敷尾翻。邀其自復州而奔吳鄂州之路也。〕</font></font><font size=4px>暉大掠安州，將奔吳，部將胡進殺之。八月，癸巳，以狀聞。李金全至安州，將士之預於亂者數百人，金全說諭，悉遣詣闕；</font><font size=4px color="#009090"><font size=4px>〔說，式芮翻。〕</font></font><font size=4px>既而聞指揮使武彥和等數十人挾賄甚多，伏兵于野，執而斬之。彥和且死，呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「王暉首惡，天子猶殺之；我輩脅從，何罪乎！」帝雖知金全之情，掩而不問。

 　　44吳歷陽公濛知吳將亡，甲子，</font><span class="h"><font size=4px>【章：十二行本「子」作「午」；乙十一行本同；張校同。】</font></font><font size=4px>殺守衛軍使王宏；宏子勒兵攻濛，濛射殺之。</font><font size=4px color="#009090"><font size=4px>〔濛被囚見二百七十九卷唐潞王清泰元年。射，而亦翻。〕</font></font><font size=4px>以德勝節度使周本吳之勳舊，引二騎詣廬州，欲依之。</font><font size=4px color="#009090"><font size=4px>〔九域志：和州西至廬州五百三十里。〕</font></font><font size=4px>本聞濛至，將見之，其子弘祚固諫，本怒曰：「我家郎君來，何為不使我見！」弘祚合扉不聽本出，</font><font size=4px color="#009090"><font size=4px>〔門闢則兩扉開，門闔則兩扉合。〕</font></font><font size=4px>使人執濛于外，送江都。徐誥遣使稱詔殺濛于采石，</font><font size=4px color="#009090"><font size=4px>〔迎而殺之，不使得至江都。〕</font></font><font size=4px>追廢為悖逆庶人，絕屬籍。</font><font size=4px color="#009090"><font size=4px>〔絕楊氏屬籍。悖，蒲內翻，又蒲沒翻。〕</font></font><font size=4px>侍衛軍使郭悰殺濛妻子於和州，誥歸罪於悰，貶池州。</font><font size=4px color="#009090"><font size=4px>〔悰，徂宗翻。〕</font></font><font size=4px>

 　　45乙巳，赦張從賓、符彥饒、王暉之黨，未伏誅者皆不問。

 　　梁、唐以來，士民奉使及俘掠在契丹者，悉遣使贖還其家。

 　　46吳司徒、門下侍郎、同平章事、內樞使、忠武節度使王令謀</font><font size=4px color="#009090"><font size=4px>〔忠武軍許州，時屬晉，吳以王令謀遙領節鎮耳。〕</font></font><font size=4px>老病無齒，或勸之致仕，令謀曰：「齊王大事未畢，吾何敢自安！」疾亟，</font><font size=4px color="#009090"><font size=4px>〔亟，紀力翻。〕</font></font><font size=4px>力勸徐誥受禪。是月，吳主下詔，禪位于齊。李德誠復詣金陵帥百官勸進，宋齊丘不署表。</font><font size=4px color="#009090"><font size=4px>〔宋齊丘以受禪之議不自己發，而為周宗等所先，遂堅持異議，欲以為名。復，扶又翻。帥，讀曰率。〕</font></font><font size=4px>九月，癸丑，令謀卒。</font><font size=4px color="#009090"><font size=4px>〔王領謀所見誠不可與王琨同日語也。〕</font></font><font size=4px>

 　　47甲寅，以李金全為安遠節度使。</font><font size=4px color="#009090"><font size=4px>〔為李金全外叛張本。〕</font></font><font size=4px>

 　　48婁繼英未及葬梁均王而誅死，</font><font size=4px color="#009090"><font size=4px>〔婁繼英求葬梁均王，見上五月。〕</font></font><font size=4px>詔梁故臣右衛上將軍安崇阮與王故妃郭氏葬之。

 　　49丙寅，吳主命江夏王璘奉璽綬于齊。</font><font size=4px color="#009090"><font size=4px>〔楊行密據有江、淮，傳渥、隆演，至溥而亡。璘，離珍翻。璽，斯氏翻。綬，音受。〕</font></font><font size=4px>冬，十月，甲申，齊王誥即皇帝位于金陵，大赦，改元昇元，國號唐。</font><font size=4px color="#009090"><font size=4px>〔徐誥自以本李氏之子，既舉大號，欲纂唐緒，故改國號為唐。為復李姓張本。〕</font></font><font size=4px>追尊太祖武王日武皇帝。</font><font size=4px color="#009090"><font size=4px>〔猶不敢忘徐溫而追尊之。其後立李氏宗廟，遂以徐溫為義祖。〕</font></font><font size=4px>乙酉，遣右丞相玠，</font><font size=4px color="#009090"><font size=4px>〔玠，徐玠也。〕</font></font><font size=4px>奉冊詣吳主，稱受禪老臣誥謹拜稽首上皇帝尊號曰高尚思玄弘古讓皇，宮室、乘輿，服御皆如故，宗廟、正朔、徽章、服色悉從吳制。</font><font size=4px color="#009090"><font size=4px>〔乘，繩證翻。〕</font></font><font size=4px>丁亥，立徐知證為江王，徐知諤為饒王。</font><font size=4px color="#009090"><font size=4px>〔知證、知諤皆徐溫之子，於誥為弟。〕</font></font><font size=4px>以吳太子璉領平盧節度使、兼中書令，封弘農公。

 　　唐主宴群臣於天泉閣，</font><font size=4px color="#009090"><font size=4px>〔天泉閣，蓋因晉、宋時之天泉池故地起閣，因以為名。〕</font></font><font size=4px>李德誠曰：「陛下應天順人，惟宋齊丘不樂。」</font><font size=4px color="#009090"><font size=4px>〔樂，音洛。〕</font></font><font size=4px>因出齊丘止德誠勸進書，</font><font size=4px color="#009090"><font size=4px>〔考異曰：十國紀年云貴宗信書，令宗信諷止德誠勸進，而不云宗信何人。 今但云止德誠勸進書。〕</font></font><font size=4px>唐主執書不視，曰：「子嵩三十年舊交，必不相負。」齊丘頓首謝。</font><font size=4px color="#009090"><font size=4px>〔子嵩，宋齊丘字也。通鑑，梁太祖乾化二年書齊丘謁知誥，署昇州推 官，至是年二十六年；今曰三十年舊交，蓋乾化二年署推官，而謁知誥又在乾化二年之前也。〕</font></font><font size=4px>

 　　己丑，唐主表讓皇改東都宮殿名，皆取於仙經。</font><font size=4px color="#009090"><font size=4px>〔唐都金陵，以江都為東都。〕</font></font><font size=4px>讓皇常服羽衣，習辟穀術。辛卯，吳宗室建安王珙等十二人皆降爵為公，而加官增邑。</font><font size=4px color="#009090"><font size=4px>〔降王為公，所以示易姓；加言增邑，所以慰其心。珙，居勇翻。〕</font></font><font size=4px>丙申，以吳同平章事張延翰及門下侍郎張居詠、中書侍郎李建勳並同平章事。讓皇以唐主上表，致書辭之；唐主表謝而不改。

 　　丁酉，加宋齊丘大司徒。齊丘雖為左丞相，不預政事，心慍懟，</font><font size=4px color="#009090"><font size=4px>〔慍，於運翻。懟，直類翻。〕</font></font><font size=4px>聞制詞云「布衣之交」，抗聲曰：「臣為布衣時，陛下為刺史；</font><font size=4px color="#009090"><font size=4px>〔唐主為昇州刺史，見二百六十六卷梁太祖乾化二年。〕</font></font><font size=4px>今日為天子，可以不用老臣矣。」還家請罪，唐主手詔謝之，亦不改命。久之，齊丘不知所出，乃更上書請遷讓皇於他州，及斥遠吳太子璉，絕其婚；唐主不從。</font><font size=4px color="#009090"><font size=4px>〔遠，于願翻。宋齊丘之心迹至是畢露。吾觀唐主之心，豈特疏之而已，蓋惡而欲遠之不能也。〕</font></font><font size=4px>

 　　乙巳，立王居宋氏為皇居。戊申，以諸道都統判元帥府事景通為諸道副元帥、判六軍諸衛、太尉、尚書令、吳王。

 　　51十一月，乙卯，唐吳王景通更名璟。</font><font size=4px color="#009090"><font size=4px>〔更，工衡翻。璟俱永翻。〕</font></font><font size=4px>

 　　唐主賜楊璉妃號永興公主；妃聞人呼公主則流涕而辭。</font><font size=4px color="#009090"><font size=4px>〔漢之孝平后、周之天元后與夫吳楊璉之妃，蓋異世而同轍也。宋白曰：永興縣本漢鄂縣地，陳置永興縣，唐屬鄂州。〕</font></font><font size=4px>

 　　戊午，唐主立其子景遂為吉王，景達為壽陽公；以景遂為侍中、東都留守、江都尹，帥留司百官赴東都。</font><font size=4px color="#009090"><font size=4px>〔南唐倣盛唐兩都之制建東、西都，置留臺百司於江都。帥，讀曰率。〕</font></font><font size=4px>

 　　52戊辰，詔加吳越王元瓘天下兵馬副元帥，進封吳越國王。</font><font size=4px color="#009090"><font size=4px>〔考異曰：實錄：「天福二年十一月，加元瓘副元帥、國王，程遜等為加恩使。四年十月丙午，以程遜沒于海，廢朝，贈官。」程遜傳云：「天福三年秋使吳越，使回溺死。」元瓘傳云：「天福三年封吳越國王。」蓋二年冬制下，遜等以三年至杭州，不知溺死在何年，而晉朝以四年十月始聞之也。吳越備史：「天福二年四月敕遣程遜等受王副元帥、國王。甲午，王即位，用建國之儀，如同光故事。是歲程遜還京，溺于海。」按元瓘初之，稱鏐遺命，止用藩鎮禮，明年明宗封吳王，應順初閔帝封吳越王，故以天福三年即王位，而備史以為授元帥、國王然後即位，誤矣。〕</font></font><font size=4px>

 　　53安遠節度使李金全以親吏胡漢筠為中門使，軍府事一以委之。漢筠貪猾殘忍，聚斂無厭。</font><font size=4px color="#009090"><font size=4px>〔斂，力贍翻。厭，於鹽翻。〕</font></font><font size=4px>帝聞之，以廉吏賈仁沼代之，</font><font size=4px color="#009090"><font size=4px>〔考異曰：薛史，「仁沼」作「仁紹」，今從實錄。〕</font></font><font size=4px>且召漢筠，欲授以他職，庶保全功臣。漢筠大懼，始勸金全全以異謀。乙亥，金全表漢筠病，未任行。</font><font size=4px color="#009090"><font size=4px>〔任，音壬。〕</font></font><font size=4px>金全故人龐令圖屢諫曰：「仁沼忠義之士，以代漢筠所益多矣。」漢筠夜遣壯士踰垣滅令圖之族，又毒仁沼，舌爛而卒。漢筠與推官張緯相結，以諂惑金全，金全愛之彌篤。</font><font size=4px color="#009090"><font size=4px>〔李金全叛奔南唐之計自是定矣。〕</font></font><font size=4px>

 　　十二月，戊申，蜀大赦，改明年元曰明德。

 　　54诏加马希范江南诸道都统，制置武平、静江等军事。

 　　55是歲，契丹改元會同，國號大遼，公卿庶官皆倣中國，參用中國人，以趙延壽為樞密使，尋兼政事令。</font><font size=4px color="#009090"><font size=4px>〔為遼人用趙延壽以圖晉張本。〕</font></font><font size=4px>

 　　三年（戊戌、九三八）

 　　1春，正月，己酉，日有食之。

 　　2唐德勝節度使兼中書令西平恭烈王周本以不能存吳，愧恨而卒。</font><font size=4px color="#009090"><font size=4px>〔周本雖不能存吳，然其過李德誠遠矣。〕</font></font><font size=4px>

 　　3丙寅，唐以侍中吉王景遂參判尚書都省。

 　　4蜀主以武信節度使、同平章事張業為左僕射兼中書侍郎、同平章事、樞密使，武泰節度使王處回兼武信節度使、同平章事。</font><font size=4px color="#009090"><font size=4px>〔黔，邊於諸蠻；遂，蜀之內地也。以此為進律。〕</font></font><font size=4px>

 　　5二月，庚辰，左散騎常侍張允上駮赦論，</font><font size=4px color="#009090"><font size=4px>〔駮，北角翻。〕</font></font><font size=4px>以為：「帝王遇天災多肆赦，謂之脩德。昔有二人坐獄遇赦，則曲者幸免，直者銜冤，冤氣升聞，</font><font size=4px color="#009090"><font size=4px>〔聞，音問。〕</font></font><font size=4px>乃所以致災，非所以弭災也。」詔褒之。帝樂聞讜言，</font><font size=4px color="#009090"><font size=4px>〔樂，音洛。讜，音黨。〕</font></font><font size=4px>詔百官各上封事，命吏部尚書梁文矩等十人置議定院以考之，無取者留中，可者行之。數月，應詔者無十人，乙未，復降御札趣之。</font><font size=4px color="#009090"><font size=4px>〔復，扶又翻。趣，讀曰促。〕</font></font><font size=4px>

 　　6三月，丁丑，敕禁民作銅器。初，唐世天下鑄錢有三十六冶，</font><font size=4px color="#009090"><font size=4px>〔此謂後唐之世也。若盛唐之世，天下銅冶九十有餘所。〕</font></font><font size=4px>丧乱以来，</font><font size=4px color="#009090"><font size=4px>〔丧，息浪翻。〕</font></font><font size=4px>皆廢絕，錢日益耗，民多銷錢為銅器，故禁之。

 　　7中書舍人李詳上疏，以為「十年以來，赦令屢降，諸道職掌皆許推恩，而藩方薦論動踰數百，乃至藏典、書吏、優伶、奴僕，</font><font size=4px color="#009090"><font size=4px>〔藏典，主帑藏之吏。藏，徂浪翻。〕</font></font><font size=4px>初命則至銀青階，被服皆紫袍象笏，</font><font size=4px color="#009090"><font size=4px>〔被，皮義翻。〕</font></font><font size=4px>名器僭濫，貴賊不分。請自今諸道主兵將校之外，節度州聽奏朱記大將以上十人，</font><font size=4px color="#009090"><font size=4px>〔節度州者，節度使所治之州。朱記大將者，不給銅印，給木朱記以為印信。〕</font></font><font size=4px>他州止聽奏都押牙、都虞候、孔目官，自餘但委本道量遷職名而已。」</font><font size=4px color="#009090"><font size=4px>〔量，音良。〕</font></font><font size=4px>從之。

 　　8夏，四月，甲申，唐宋齊丘自陳丞相不應不豫政事，唐主答以省署未備。

 　　9吳讓皇固辭舊宮，</font><font size=4px color="#009090"><font size=4px>〔以既讓位於唐，不敢居江都宮。〕</font></font><font size=4px>屢請徙居；李德誠等亦亟以為言。</font><font size=4px color="#009090"><font size=4px>〔亟，去吏翻。〕</font></font><font size=4px>五月，戊午，唐主改潤州牙城為丹楊宮，以李建勳為迎奉讓皇使。

 　　10楊光遠自恃擁重兵，</font><font size=4px color="#009090"><font size=4px>〔時范延光未平，晉之重兵皆在楊光遠之手。〕</font></font><font size=4px>頗干預朝政，屢有抗奏，帝常屈意從之。</font><font size=4px color="#009090"><font size=4px>〔為楊光遠請易置執政張本。〕</font></font><font size=4px>庚申，以其子承祚為左威衛將軍，尚帝女長安公主，次子承信亦拜美官，寵冠當時。</font><font size=4px color="#009090"><font size=4px>〔冠，古玩翻。為楊光遠叛亂張本。〕</font></font><font size=4px>

 　　11壬戌，唐主以左宣威副統軍王輿為鎮海留後，客省使公孫圭為監軍使，親吏馬思讓為丹楊宮使，徙讓皇居丹楊宮。</font><font size=4px color="#009090"><font size=4px>〔選用王輿等以防衛故吳主。〕</font></font><font size=4px>

 　　宋齊丘復自陳為左右所間，</font><font size=4px color="#009090"><font size=4px>〔復，扶又翻。間，古莧翻。〕</font></font><font size=4px>唐音大怒；齊丘歸第，白衣待罪。或曰：「齊丘舊臣，不宜以小過棄之。」唐主曰：「齊丘有才，不識大體。」乃命吳王璟持手詔召之。

 　　六月，壬午，或獻毒酒方於唐主，唐主曰：「犯吾法者自有常刑，安用此為！」</font><font size=4px color="#009090"><font size=4px>〔史言唐主斯言得君人之體。〕</font></font><font size=4px>群臣爭請改府寺州縣名有吳及陽者，</font><font size=4px color="#009090"><font size=4px>〔以吳者楊氏國號，而陽字與楊字同音也。〕</font></font><font size=4px>留守判官楊嗣請更姓羊，</font><font size=4px color="#009090"><font size=4px>〔留守判官，東都留守判官也。〕</font></font><font size=4px>徐玠曰：「陛下自應天順人，事非逆取，</font><font size=4px color="#009090"><font size=4px>〔逆取，本之漢陸賈逆取順守之言。〕</font></font><font size=4px>而諂邪之人專事改更，咸非急務，不可從也。」唐主然也。

 　　12河南留守高行周奏脩洛陽宮。丙戌，左諫議大夫薛融諫曰：「今宮室雖經焚毀，猶侈於帝堯之茅茨；</font><font size=4px color="#009090"><font size=4px>〔唐堯土階三尺，茅茨不翦。〕</font></font><font size=4px>所費雖寡，猶多於漢文之露臺。</font><font size=4px color="#009090"><font size=4px>〔露臺事見漢文帝紀。〕</font></font><font size=4px>況魏城未下，</font><font size=4px color="#009090"><font size=4px>〔謂范延光尚據魏州，楊光遠攻之未下也。〕</font></font><font size=4px>公私困窘，</font><font size=4px color="#009090"><font size=4px>〔窘，渠隕翻。〕</font></font><font size=4px>誠非陛下脩宮館之日；俟海內平寧，營之未晚。」上納其言，仍賜詔褒之。

 　　13乙丑，金部郎中張鑄奏：「竊見鄉村浮戶，</font><font size=4px color="#009090"><font size=4px>〔浮戶，謂未有土著定籍者；言其蓬轉萍流，不常厥居，若浮泛於水上然。〕</font></font><font size=4px>非不勤稼穡，非不樂安居，</font><font size=4px color="#009090"><font size=4px>〔樂，音洛。〕</font></font><font size=4px>但以種木未盈十年，墾田未及三頃，似成生業，已為縣司收供傜役，責之重賦，威以嚴刑，故不免捐功捨業，更思他適。牧自今民墾田及五頃以上，三年外乃聽縣司傜役。」從之。

 　　14秋，七月，中書奏：「朝代雖殊，</font><font size=4px color="#009090"><font size=4px>〔朝，直遙翻。〕</font></font><font size=4px>條制無異。請委官取明宗及清泰時敕，詳定可久行者編次之。」己酉，詔左諫議大夫薛融等詳定。

 　　15辛酉，敕作受合寶，以「受天明命，惟德允昌」為文。</font><font size=4px color="#009090"><font size=4px>〔以受命寶為潞王所焚故也。時中書門下奏：「准敕製皇帝受命寶，今按貞觀十六年太宗文皇帝刻之玄璽，白玉為螭首，其文曰：『皇帝受命，有德者昌。』」敕以「受天明命，惟德允昌」為文。按唐六典：受命寶，天子脩封禪，禮神衹則用之。〕</font></font><font size=4px>

 　　16帝</font><span class="h"><font size=4px>【章：十二行本「帝」上有「八月」二字；乙十一行本同；孔本同。】</font></font><font size=4px>上尊號於契丹主及太后，戊寅，以馮道為太后冊禮使，</font><font size=4px color="#009090"><font size=4px>〔考異曰：周世宗實錄馮道傳云：「虜遣使加徽號於晉祖，晉亦獻徽號於虜。始命兵部尚書王權銜其命，權辭以老病。晉祖謂道曰：『此行非卿不可。』道無難色。」按晉高祖實錄：「天福三年八月戊寅，道為契丹太后冊禮使。十月戊寅，北朝命使上帝徽號。戊子，王權以不受北使，停任。」周世宗實錄誤也。〕</font></font><font size=4px>左僕射劉煦為契丹主冊禮使，</font><font size=4px color="#009090"><font size=4px>〔「煦」，本作「昫」。〕</font></font><font size=4px>備鹵簿、儀仗、車輅，詣契丹行禮；契丹主大悅。帝事契丹甚謹，奉表稱臣，謂契丹主為「父皇帝」；每契丹使至，帝於別殿拜受詔敕。歲輸金帛三十萬之外，</font><font size=4px color="#009090"><font size=4px>〔三十萬乃講和元約歲輸之數。〕</font></font><font size=4px>吉凶慶弔，歲時贈遺，玩好珍異，相繼於道。</font><font size=4px color="#009090"><font size=4px>〔遺，唯季翻。好，呼至翻。〕</font></font><font size=4px>乃至應天太后、元帥太子、偉王、南、北二王、韓延徽、韓延壽等諸大臣皆有賂；</font><span class="h"><font size=4px>【章：十二行本「賂」下有「遺」字；乙十一行本同；孔本同；張校同。】</font></font><font size=4px>小不如意，輒來責讓，帝常卑辭謝之。</font><font size=4px color="#009090"><font size=4px>〔應天太后即契丹主母述律氏，應天之號蓋帝所上也。〕</font></font><font size=4px>晉使者至契丹，契丹驕倨，多不遜語。使者還，以聞，</font><font size=4px color="#009090"><font size=4px>〔還，從宣翻。〕</font></font><font size=4px>朝野咸以為恥，而帝事之曾無倦意，以是終帝之世與契丹無隙。然所輸金帛不過數縣租賦，往往託以民困，不能滿數。其後契丹主屢止帝上表稱臣，但令為書稱「兒皇帝」，如家人禮。

 　　初，契丹既得幽州，命曰南京，</font><font size=4px color="#009090"><font size=4px>〔天福元年契丹始得幽州。〕</font></font><font size=4px>以唐降將趙思溫為留守。思溫子延照在晉，帝以為祁州刺史。</font><font size=4px color="#009090"><font size=4px>〔唐昭宗景福三年，義武節度使王處存奏以定州無極、深澤二縣置祁州。〕</font></font><font size=4px>思溫密令延照言虜情終變，請以幽州內附；帝不許。</font><font size=4px color="#009090"><font size=4px>〔趙延照後遂入契丹，為契丹用。〕</font></font><font size=4px>

 　　17契丹遣使詣唐，宋齊丘勸唐主厚賄之，俟至淮北，潛遣人殺之，欲以間晉。</font><font size=4px color="#009090"><font size=4px>〔間，古莧翻。宋齊兵之意，以謂殺契丹使於晉境，則契丹主必謂晉人殺之而誚讓晉，此所以間之也。〕</font></font><font size=4px>

 　　18壬午，楊光遠奏前澶州刺史馮暉自廣晉城中出戰，因來降，</font><font size=4px color="#009090"><font size=4px>〔馮暉白澶州入廣晉與范延光同反，見上年六月。〕</font></font><font size=4px>言范延光艮盡窮困；己丑，以暉為義成節度使。</font><font size=4px color="#009090"><font size=4px>〔厚賞馮暉，欲以攜范延光之黨。〕</font></font><font size=4px>

 　　楊光遠攻廣晉，歲餘不下，</font><font size=4px color="#009090"><font size=4px>〔楊光遠自去年六月攻范延光，七月破馮暉等，始進兵攻廣晉；今歲餘矣，而猶不下。唐莊宗即位，改魏州為興唐府；帝革命，改為廣晉。〕</font></font><font size=4px>帝以師老民疲，遣內職朱憲入城諭范延光，</font><font size=4px color="#009090"><font size=4px>〔內職，蓋宦者也。〕</font></font><font size=4px>許移大藩，曰：「若降而殺汝，白日在上，吾無以享國。」延光謂節度副使李式曰：「主上重信，云不死則不死矣。」乃撤守備，然猶遷延未決。宣徽南院使劉處讓復入諭之，</font><font size=4px color="#009090"><font size=4px>〔處，昌呂翻；下同。復，扶又翻。〕</font></font><font size=4px>延光意乃決。九月，乙巳朔，楊光遠送延光二子守圖、守英詣大梁。己酉，延光遣牙將扶表待罪。壬子，詔書至廣晉，延光帥其眾素服於牙門，使者宣詔釋之。</font><font size=4px color="#009090"><font size=4px>〔帥，讀曰率。〕</font></font><font size=4px>朱憲，汴州人也。

 　　19契丹遣使如洛陽取趙延壽妻唐燕國長公主以歸。</font><font size=4px color="#009090"><font size=4px>〔趙延壽妻，唐明宗女也。延壽入契丹，其妻留洛，今延壽在北用事，故來取之。長，知兩翻。〕</font></font><font size=4px>

 　　20壬戌，唐太府卿趙可封請唐主復姓李，立唐宗廟。

 　　21庚午，</font><span class="h"><font size=4px>【嚴：「庚午」改「己巳」。】</font></font><font size=4px>楊光遠表乞入朝；命劉處讓權知天雄軍府事。</font><font size=4px color="#009090"><font size=4px>〔楊光遠之討范延光也，制令兼知天雄軍行府事，延光既降而光遠請入朝。時劉處讓奉詔入魏諭降延光，因使之權知軍府。〕</font></font><font size=4px>己巳，</font><span class="h"><font size=4px>【嚴：「己巳」改「庚午」。】</font></font><font size=4px>制以范延光為天平節度使，仍賜鐵券，</font><font size=4px color="#009090"><font size=4px>〔賜鐵券者，恕者死而明之以信誓。〕</font></font><font size=4px>應廣晉城中將吏軍民今日以前罪皆翻不問；</font><font size=4px color="#009090"><font size=4px>〔今曰謂制書到魏州之日也。〕</font></font><font size=4px>其張從賓、符彥饒餘黨及自官軍逃叛入城，亦翻之。延光腹心將佐李式、孫漢威、薛霸皆除防禦、團練使、刺史，牙兵皆升為待衛親軍。

 　　初，河陽行軍司馬李彥珣，邢州人也，父母在鄉里，未嘗供饋。後與張從賓同反，從賓敗，奔廣晉，</font><font size=4px color="#009090"><font size=4px>〔去年六月張從賓反，踰月而敗。〕</font></font><font size=4px>范延光以為步軍都監，使登城拒守。楊光遠訪獲其母，置城下以招之，彥珣引弓射殺其母。</font><font size=4px color="#009090"><font size=4px>〔射，而亦翻。〕</font></font><font size=4px>延光既降，帝以彥珣為坊州刺史。近臣言彥珣殺母，殺母惡逆不可赦；</font><font size=4px color="#009090"><font size=4px>〔律有十惡，殺父母者惡逆，恩赦之所不原。〕</font></font><font size=4px>帝曰：「赦令已行，不可改也。」乃遣之官。

 　　臣光曰：治國家者固不可無信。</font><font size=4px color="#009090"><font size=4px>〔治，直之翻。〕</font></font><font size=4px>然彥珣之惡，三靈所不容，</font><font size=4px color="#009090"><font size=4px>〔三靈，謂天神、地衹、人鬼。〕</font></font><font size=4px>晉高祖赦其叛君之愆，治其殺母之罪，何損於信哉！

 　　22辛未，以楊光遠為天雄節度使。

 　　23冬，十月，戊寅，契丹遣使奉寶冊，加帝尊號曰英武明義皇帝。

 　　24帝以大梁舟車所會，使於漕運，丙辰，建東京於汴州，</font><font size=4px color="#009090"><font size=4px>〔自此歷漢、周至宋，皆都于汴。梁建東都於汴州，以汴州為開封府。開平三年，割滑州之酸棗、長垣，鄭州之中牟、陽武，宋州之襄邑，曹州之戴邑，許州之扶漢、__陵，陳州之太康九縣，並隸開封府。唐同光二年詔以陽武、匡城、扶漢、考城四縣屬汴州，餘還故屬。匡城即長垣。天成元年扶溝復隸許州。至是，詔汴州宜升東京，仍升開封，浚儀兩縣為赤縣，其餘為畿縣。應舊置開封府所管屬縣並依舊割屬收管，亦升為畿縣。〕</font></font><font size=4px>復以汴州為開封府，以東都為西京，以西都為晉昌軍節度。</font><font size=4px color="#009090"><font size=4px>〔唐以長安為西都，以洛陽為東都。梁始都汴，以汴州為東京，洛陽為西京，而以長安為節鎮。後唐滅梁，復唐兩都之舊，而以汴州為節鎮。晉今復於汴州建東京開封府，以洛陽之東都為西京，以長安之西都為晉昌軍〕</font></font><font size=4px>

 　　25帝遣兵部尚書王權使契丹謝號，權自以累世將相，恥之，</font><font size=4px color="#009090"><font size=4px>〔王權，唐左僕射起之曾孫，父蕘官至右司郎中。起之先世播，相唐文宗。薛史：王起官至左僕射、山南西道節度使，冊贈太尉。〕</font></font><font size=4px>謂人曰：「吾老矣，安能向窮廬屈膝！」乃辭以老疾。帝怒，戊子，權坐停官。

 　　26初，郭崇韜既死，</font><font size=4px color="#009090"><font size=4px>〔郭崇韜死見二百七十四卷唐明宗天成元年。〕</font></font><font size=4px>宰相罕有兼樞密使者。帝即位，桑維翰、李崧兼之，宣徽使劉處讓及宦官皆不悅。楊光遠圍廣晉，處讓數以軍事銜命往來，光遠奏請多踰分，</font><font size=4px color="#009090"><font size=4px>〔數，所角翻。分，扶問翻。〕</font></font><font size=4px>帝尚依違，維翰獨以法裁折之。</font><font size=4px color="#009090"><font size=4px>〔依違者，謂若依若違，無可否一定之說。折，之舌翻。〕</font></font><font size=4px>光遠對處讓有不平語，虎讓曰：「是皆執政之意。」光遠由是怨執政。范延光降，光遠密表論執政過失；</font><font size=4px color="#009090"><font size=4px>〔光遠既平范延光，挾功邀上，以斥執政。〕</font></font><font size=4px>帝知其故而不得已，加維翰兵部尚書，崧工部尚書，皆罷其樞密使；</font><font size=4px color="#009090"><font size=4px>〔考異曰：竇貞固晉少帝實錄及薛史劉處讓傳云：「楊光遠入朝，遂於禍祖前面言執政之失；乃罷維翰等樞密使，以處讓為之。」楊光遠傳云：「范延光降，光遠面奏維翰擅權；高祖以光遠方有功於國，乃出維翰令安陽，光陽為西京留守。」今按晉高祖實錄，天福三年十月壬辰，維翰、崧罷樞密使。庚子，光遠始入朝，對於便殿；十一月戊申，光遠為西京留守。天福四年閏七月壬申，維翰出為相州節度使。蓋處讓、光遠傳之誤。晉少帝實錄及薛史桑維翰傳敘光遠鎮洛陽後疏維翰出相州，是也。〕</font></font><font size=4px>以處讓為樞密使。

 　　27太常奏："今建东京，而宗庙、社稷皆在西京，请迁置大梁。"敕旨："且仍旧。"

 　　28戊戌，大赦。

 　　29楊延藝故將吳權自愛州舉兵攻皎公羨於交州，</font><font size=4px color="#009090"><font size=4px>〔「延藝」當作「廷藝」。皎公羨殺楊廷藝見本卷上年。劉昫：愛州東至小黃江口四百六十里入交州界。〕</font></font><font size=4px>羨遣使以賂求救於漢；</font><font size=4px color="#009090"><font size=4px>〔以下文考之，「羨」上當有「公」字。〕</font></font><font size=4px></font><span class="h"><font size=4px>【章：乙十一行本正有「公」字。】</font></font><font size=4px>漢主欲乘其亂而取之，以其子萬王弘操為靜海節度使，徙封交王，</font><font size=4px color="#009090"><font size=4px>〔言將以交州為弘操封略。〕</font></font><font size=4px>將兵救公羨，漢主自將屯于海門，為之聲 援。漢主問策於崇文使蕭益，益曰：「今霖雨積旬，海道險遠，吳權桀黠，未可輕也。大軍當持重，多用鄉導，然後可進。」</font><font size=4px color="#009090"><font size=4px>〔黠，下八翻。鄉，讀曰嚮。〕</font></font><font size=4px>不聽， 命弘操帥戰艦自白藤江趣交州。</font><font size=4px color="#009090"><font size=4px>〔白藤江當在峰州界，自此進至花步，抵峰州。帥，讀曰率。趣，七喻翻。〕</font></font><font size=4px>權已殺公羨，據交州，引兵逆戰，先於海口多植大杙， 銳其首，冒之以鐵，</font><font size=4px color="#009090"><font size=4px>〔杙，興職翻，轌也。〕</font></font><font size=4px>遣輕舟乘潮挑戰而偽遁，</font><span class="h"><font size=4px>【章：十二行本「遁」下有「弘操逐之」四字；乙十一行本同；孔本同。】</font></font><font size=4px>挑，徒了翻。〕須臾潮落，漢艦皆礙鐵杙不得返，</font><font size=4px color="#009090"><font size=4px>〔艦，戶黯翻。〕</font></font><font size=4px>漢兵大敗，士卒覆溺者太半；弘操死，漢主慟哭，收餘眾而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>先是，著作佐郎侯融勸漢主弭兵息民，至是以兵不振，追咎融，剖棺暴其尸。益，倣之孫也。</font><font size=4px color="#009090"><font size=4px>〔先，翻薦翻。蕭倣相唐懿宗。〕</font></font><font size=4px>

 　　30楚順賢夫人彭氏卒。彭夫人貌陋而治家有法，</font><font size=4px color="#009090"><font size=4px>〔治，直之翻。〕</font></font><font size=4px>楚王希範憚之；既卒，希範始縱聲色，為長夜之飲，內外無別。</font><font size=4px color="#009090"><font size=4px>〔別，彼列翻。〕</font></font><font size=4px>有商人妻美，希範殺其夫而奪之，妻誓不辱，自經死。</font><font size=4px color="#009090"><font size=4px>〔史以婦人能守節，書其事而失其姓氏，而馬希範之淫暴不可揜矣。〕</font></font><font size=4px>

 　　31河決鄆州。</font><font size=4px color="#009090"><font size=4px>〔鄆，音運。〕</font></font><font size=4px>

 　　32十一月，范延光自鄆州入朝。</font><font size=4px color="#009090"><font size=4px>〔范延光降，自魏徙鄆，今自鄆州入朝。〕</font></font><font size=4px>

 　　33丙午，以閩主昶為閩國王，</font><font size=4px color="#009090"><font size=4px>〔書閩主者，表其已竊大號；書以為國王者，晉命也。〕</font></font><font size=4px>以左散騎常侍盧損為冊禮使，賜昶赭袍。</font><font size=4px color="#009090"><font size=4px>〔赭袍，天子所服，賜之是許之竊號也。〕</font></font><font size=4px>戊申，以威武節度使王繼恭為臨海郡王。閩主聞之，遣進奏官林恩白執政，以既襲帝號，辭冊命及使者。閩諫議大夫黃諷以閩主淫暴，與妻子辭記入諫，閩主欲杖之，諷曰：「臣若迷國不忠，死亦無怨；直諫被杖，臣不受也。」閩主怒，黜為民。

 　　34帝患天雄節度使楊光遠跋扈難制，桑維翰請分天雄之眾，加光遠太尉、西京留守兼河陽節度使。光遠由是怨望，密以賂自訴於契丹，養部曲千餘人，常蓄異志。</font><font size=4px color="#009090"><font size=4px>〔楊光遠雖蓄異志，而帝與契丹無間，則無從而發也。至出帝與契丹橫隙，則引契丹為援而速禍矣。〕</font></font><font size=4px>

 　　辛亥，建鄴都於廣晉府；</font><font size=4px color="#009090"><font size=4px>〔唐莊宗之初即位也，建東京於魏州，以魏州為興唐府，後改為鄴都，明宗天成四年廢。晉受命，以魏州廣晉府，今復建鄴都。〕</font></font><font size=4px>置彰德軍於相州，以澶、衛隸之；</font><font size=4px color="#009090"><font size=4px>〔彰德軍，梁貞明間嘗置之矣，張彥之變尋廢，今復置之。〕</font></font><font size=4px>置永清軍於貝州，以博、冀隸之。</font><font size=4px color="#009090"><font size=4px>〔分天雄之貝、博，成德之冀州為永清軍。〕</font></font><font size=4px>澶州舊治頓丘，帝慮契丹為後世之患，遣前淄州刺史汲人劉繼勳徙澶州跨德勝津，并頓丘徙焉。</font><font size=4px color="#009090"><font size=4px>〔澶州本治頓丘縣，今併州縣皆徙治德勝。按九域志之澶州距魏州一百三十里；德勝之澶州，晉人議者以為距魏州一百五十里，有二十里之差。蓋自澶州北城抵魏州止一百三十里，若自南城渡河并浮梁，計程則一百五十里也。〕</font></font><font size=4px>以河南尹高行周為廣晉尹、鄴都留守，貝州防禦使王廷胤為彰德節度使，古神武統軍王周為永清節度使。</font><font size=4px color="#009090"><font size=4px>〔如升貝州為永清軍。〕</font></font><font size=4px>廷胤，處存之孫；</font><font size=4px color="#009090"><font size=4px>〔唐末王處存鎮易定。周，鄴都人也。〕</font></font><font size=4px>

 　　35范延光屢請致仕，甲寅，詔以太子太師致仕，居于大梁，每預宴會，與群臣無異。

 　　延光之反也，相州刺史掖人王景拒境不從，</font><font size=4px color="#009090"><font size=4px>〔范延光帥天雄，相州其巡屬也。掖，漢縣，唐帶萊州。相，息亮翻。〕</font></font><font size=4px>戊午，以景為耀州團練使。

 　　36癸亥，敕聽公私自鑄銅錢，無得雜以鉛鐵，每十錢重一兩，以「天福元寶」為文，仍令鹽鐵頒下模範。</font><font size=4px color="#009090"><font size=4px>〔鹽鐵者，鹽鐵使司也。下，戶嫁翻。〕</font></font><font size=4px>惟禁私作銅器。</font><font size=4px color="#009090"><font size=4px>〔五代會要：時令三京、鄴都諸道州府，無問公私，應有銅者並令鑄錢，仍以「天福元寶」為文，左環讀之，委鹽鐵鑄樣頒下諸道。每一錢重二銖四絫，十錢重一兩。或慮諸色人接便將鉛鐵鑄造，雜亂銅錢，仍令所屬依舊禁斷。尚慮逐處銅數不多，宜令諸道應有久廢銅冶，許百姓取便開鍊，永遠為主，官司不取課利。其有生熟銅，仍許所在中賣入官，或任自鑄錢行用，不得接便別鑄銅器。〕</font></font><font size=4px>

 　　37立左金吾衛上將軍重貴為鄭王，充開封尹。</font><font size=4px color="#009090"><font size=4px>〔通鑑封子姪為王多書封，亦或書立，蓋因當時史官成文書之，無義例也。〕</font></font><font size=4px>

 　　38癸亥，</font><span class="h"><font size=4px>【章：十二行本作「庚辰」；乙十一行本同；孔本作「庚戌」；張校同孔本。】</font></font><font size=4px>敕先許公私鑄錢，慮銅難得，聽輕重從便，但勿令缺漏。</font><font size=4px color="#009090"><font size=4px>〔許民私鑄，已非可久之法，況又聽其輕重從便，則民必鑄輕，安有鑄重者乎，惟患鑄之不輕薄耳。輕薄之甚，必至缺漏，此錢安可久行邪！〕</font></font><font size=4px>

 　　39辛丑，</font><span class="h"><font size=4px>【張：「丑」作「未」。】</font></font><font size=4px>吳讓皇卒。</font><font size=4px color="#009090"><font size=4px>〔年三十八。考異曰：薛史、唐餘錄皆云溥禪位踰年以幽卒，歐陽史但云卒。九國志云：「溥能委運授終，不罹篡殺之禍，深於機者也。」十國紀年曰：「辛丑，唐人弒讓皇。」事不可明，今但云卒。〕</font></font><font size=4px>唐主廢朝二十七日，</font><font size=4px color="#009090"><font size=4px>〔唐主於舊君之卒，依傍漢朝臣為君服以日易月之制為廢朝日數。自古以來，易姓之君惟唐主於舊君若加厚者，原心定罪，是猶紾兄之臂而奪之食，既奪其食矣，乃引其臂而按摩之，曰：「吾愛吾兄也！」朝，直遙翻。〕</font></font><font size=4px>追諡曰睿皇帝。是歲，唐主徙吳王璟為齊王。

 　　40鳳翔節度使李從曮，厚文士而薄武人，愛農民而嚴士卒，由是將士怨之。會發兵戌西邊，既出郊，作亂，突門入城，剽掠於市。</font><font size=4px color="#009090"><font size=4px>〔突城門而入剽掠也。剽，匹妙翻。〕</font></font><font size=4px>從曮發帳下兵擊之，亂兵敗，東走，欲自訴於朝廷，至華州，鎮國節度使</font><span class="h"><font size=4px>【章：十二行本「使」下有「太原」二字；乙十一行本同；孔本同。】</font></font><font size=4px>張彥澤邀擊，盡誅之。 
</font><!--/HTMLBUILERPART0--><font size=4px>