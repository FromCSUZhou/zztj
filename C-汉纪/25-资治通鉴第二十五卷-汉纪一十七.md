<font size=4px>　　汉纪十七　起阏逢摄提格，尽屠维协洽，凡六年。

 　　中宗孝宣皇帝上之下地节三年（甲寅，公元前六七年）

 　　春，三月，诏曰："盖闻有功不赏，有罪不诛，虽唐、虞不能</font><span class="h"><font size=4px>【章：甲十五行本"能"下有"以"字；乙十一行本同；孔本同。】</font></font><font size=4px>化天下。今胶东相王成，劳来不怠，</font><font size=4px color="#009090"><font size=4px>〔师古曰：谓劝勉招怀百姓。劳，郎到翻。来，郎代翻。〕</font></font><font size=4px>流民自占八万余口，</font><font size=4px color="#009090"><font size=4px>〔师古曰：隐度名数而来附业也。占，音之赡翻。〕</font></font><font size=4px>治有异等之效。</font><font size=4px color="#009090"><font size=4px>〔师古曰：异于常等。治，直吏翻。〕</font></font><font size=4px>其赐成爵关内侯，秩中二千石。"未及征用，会病卒官。</font><font size=4px color="#009090"><font size=4px>〔卒，子恤翻。〕</font></font><font size=4px>后诏使丞相、御史问郡、国上计长史、守丞以攻令得失。</font><font size=4px color="#009090"><font size=4px>〔贡父曰：郡使守丞，国使长史，皆一物也，故总言郡、国上计长史、守丞。后汉百官志：诸侯王相如太守，长史如郡丞。又边郡有丞，元有长史；长史上计无疑矣。上，时掌翻。〕</font></font><font size=4px>或对言："前胶东相成伪自增加以蒙显赏。"是后俗吏多为虚名云。

 　　夏，四月，戊申，立子奭为皇太子，以丙吉为太傅，太中大夫疏广为少傅。</font><font size=4px color="#009090"><font size=4px>〔疏，姓也。考异曰：荀纪立皇太子在去年四月戊申，汉书旧本亦然。颜师古据疏广及丙吉传，并云"地节三年立皇太子"，知在此年者是也。〕</font></font><font size=4px>封太子外祖父许广汉为平恩侯。</font><font size=4px color="#009090"><font size=4px>〔平恩，侯国，属魏郡。宋白曰：魏为县，属广平郡；唐属洺州；有平恩川。〕</font></font><font size=4px>又封霍光兄孙中郎将云为冠阳侯。</font><font size=4px color="#009090"><font size=4px>〔恩泽侯表，冠阳侯食邑于南阳郡。〕</font></font><font size=4px>

 　　霍显闻立太子，恕恚不食，欧血，曰：</font><font size=4px color="#009090"><font size=4px>〔恚，于避翻。欧，乌口翻。〕</font></font><font size=4px>"此乃民间时子，安得立！即后有子，反为王邪？"复教皇后令毒太子。皇后数召太子赐食，保、阿辄先尝之；</font><font size=4px color="#009090"><font size=4px>〔保母、阿母也。复，扶又翻。数，所角翻。〕</font></font><font size=4px>后挟毒不得行。

 　　五月，甲申，丞相贤以老病乞骸骨；赐黄金百斤、安车、驷马，罢就第。丞相致仕自贤始。

 　　六月，壬辰，以魏相为丞相。辛丑，丙吉为御史大夫，疏广为太子太傅，广兄子受为少傅。

 　　太子外祖父平恩侯许伯，以为太子少，白使其弟中郎将舜监护太子家。</font><font size=4px color="#009090"><font size=4px>〔许伯，即许广汉，称伯者，盖尊之也。少，诗照翻。监，古衔翻。〕</font></font><font size=4px>上以问广，广对曰："太子，国储副君，师友必于天下英俊，不宜独亲外家许氏。且太子自有太傅、少傅，官属已备，今复使舜护太子家，示陋，</font><font size=4px color="#009090"><font size=4px>〔师古曰：言独亲外家，示天下以浅陋。复，扶又翻。〕</font></font><font size=4px>非所以广太子德于天下也。"上善其言，以语魏相，</font><font size=4px color="#009090"><font size=4px>〔语，牛倨翻。〕</font></font><font size=4px>相免冠谢曰："此非臣等所能及。"广由是见器重。

 　　京师大雨雹，大行丞东海萧望之上疏，言大臣任政，一姓专权之所致。</font><font size=4px color="#009090"><font size=4px>〔据望之传，为大行治礼丞。〕</font></font><font size=4px>上素闻望之名，拜为谒者。时上博延贤俊，民多上书言便宜，辄下望之问状；</font><font size=4px color="#009090"><font size=4px>〔下，遐稼翻。〕</font></font><font size=4px>高者请丞相、御史、</font><font size=4px color="#009090"><font size=4px>〔师古曰：望之以其人所言之状请于丞相、御史，或以奏闻，即见超擢。〕</font></font><font size=4px>次者中二千石试事，满岁以状闻；</font><font size=4px color="#009090"><font size=4px>〔师古曰：试令行其所言之事，或以诸他职事试之。刘仲冯曰：观其意共是一条，不当中分，却烦解说也，颜说非也。高者则令丞相、御史试事，岁满各以状闻，误断其文尔。余谓高者则请丞相、御史试事，次者中二千石试事，文意固是一贯，而分高、次，则非误断也。〕</font></font><font size=4px>下者报闻，罢。</font><font size=4px color="#009090"><font size=4px>〔其言不可用，故报闻而罢归田里也。〕</font></font><font size=4px>所白处奏皆可。</font><font size=4px color="#009090"><font size=4px>〔师古曰：当主上之意也。处，昌吕翻。〕</font></font><font size=4px>

 　　冬，十月，诏曰："乃者九月壬申地震，朕甚惧焉。有能箴朕过失，及贤良方正直言极谏之士，以匡朕之不逮，毋讳有司！</font><font size=4px color="#009090"><font size=4px>〔师古曰：箴，戒也。匡，正也。李奇曰：讳，避也。虽有司在显职，皆言其过，勿避之。〕</font></font><font size=4px>朕既不德，不能附远，是以边境屯戍未息。今复饬兵重屯，久劳百姓，</font><font size=4px color="#009090"><font size=4px>〔师古曰：饬，整也。复，扶又翻；下同。〕</font></font><font size=4px>非所以绥天下也。其罢车骑将军、右将军屯兵！"又诏："池籞未御幸者，假与贫民。</font><font size=4px color="#009090"><font size=4px>〔苏林曰：折竹，以绳绵连禁御，使人不得往来，律名为籞。服虔曰：籞在池水中作室，可用栖鸟，鸟入中则捕之。应劭曰：池者，陂池也。籞者，禁苑也。臣瓒曰：籞者，所以养鸟也。设为藩落，周覆其上，令鸟不得出，犹苑之畜兽，池之畜鱼也。师古曰：苏、应二说是。〕</font></font><font size=4px>郡国宫馆勿复修治。</font><font size=4px color="#009090"><font size=4px>〔治，直之翻；下同。〕</font></font><font size=4px>流民还归者，假公田，贷种食，</font><font size=4px color="#009090"><font size=4px>〔师古曰：贷，音吐戴翻。种，五谷种也，音之勇翻。〕</font></font><font size=4px>且勿算事。"</font><font size=4px color="#009090"><font size=4px>〔师古曰：不出算赋及给徭役。〕</font></font><font size=4px>

 　　霍氏骄侈纵横。</font><font size=4px color="#009090"><font size=4px>〔横，户孟翻。〕</font></font><font size=4px>太夫人显，广治第室，作乘舆辇，加画，绣絪冯，黄金涂；韦絮荐轮，</font><font size=4px color="#009090"><font size=4px>〔如淳曰：絪，亦茵。冯，谓所冯者也；以黄金涂饰之。师古曰：茵，蓐也。以绣为茵冯，而黄金涂于辇也。晋灼曰：御辇以韦缘轮，着之以絮。师古曰：取其行安，不摇动也。冯，与凭同。着，音张吕翻。〕</font></font><font size=4px>侍婢以五采丝挽显游戏第中；</font><font size=4px color="#009090"><font size=4px>〔师古曰：挽，谓牵引车辇也，音晚。〕</font></font><font size=4px>与监奴冯子都乱。</font><font size=4px color="#009090"><font size=4px>〔师古曰：监奴，谓奴之监知家务者。〕</font></font><font size=4px>而禹、山亦并缮治第宅，走马驰逐平乐馆。云当朝请，数称病私出，</font><font size=4px color="#009090"><font size=4px>〔乐，音洛。朝，直遥翻。请，才性翻。数，所角翻；下同。〕</font></font><font size=4px>多从宾客，张围猎黄山苑中，使仓头奴上朝谒，</font><font size=4px color="#009090"><font size=4px>〔文颖曰：朝当用谒，不自行而令奴上谒者也。师古曰：上谒，若今参见尊贵而通人也。孔颖达曰：汉家仆隶谓之苍头，以苍巾为饰，异于民也。上，时掌翻。〕</font></font><font size=4px>莫敢谴者。显及诸女昼夜出入长信宫殿中，亡期度。</font><font size=4px color="#009090"><font size=4px>〔师古曰：长信宫，上官太后所居。亡，古无字通。〕</font></font><font size=4px>

 　　帝自在民间，闻知霍氏尊盛日久，内不能善。既躬亲朝政，御史大夫魏相给事中。显谓禹、云、山："女曹不务奉大将军余业，</font><font size=4px color="#009090"><font size=4px>〔师古曰：女，音汝。曹，辈也。〕</font></font><font size=4px>今大夫给事中，他人壹间女，能复自救邪！"</font><font size=4px color="#009090"><font size=4px>〔间，古苋翻。复，扶又翻；下同。〕</font></font><font size=4px>后两家奴争道，</font><font size=4px color="#009090"><font size=4px>〔师古曰：谓霍氏及御史家。〕</font></font><font size=4px>霍氏奴入御史府，欲躢太夫门；御史为叩头谢，乃去。</font><font size=4px color="#009090"><font size=4px>〔躢，与蹋同。为，于伪翻。〕</font></font><font size=4px>人以谓霍氏，</font><font size=4px color="#009090"><font size=4px>〔师古曰：告语也。〕</font></font><font size=4px>显等始知忧。

 　　会魏大夫为丞相，数燕见言事；</font><font size=4px color="#009090"><font size=4px>〔见，贤遍翻；下同。〕</font></font><font size=4px>平恩侯与侍中金安上等径出入省中。时霍山领尚书，上令吏民得奏封事，不关尚书，群臣进见独往来，</font><font size=4px color="#009090"><font size=4px>〔师古曰：谓各各得尽言于上也。〕</font></font><font size=4px>于是霍氏甚恶之。</font><font size=4px color="#009090"><font size=4px>〔恶，乌路翻。〕</font></font><font size=4px>上颇闻霍氏毒杀许后而未察，乃徙光女婿度辽将军、未央卫尉、平陵侯范明友为光禄勋，</font><font size=4px color="#009090"><font size=4px>〔功臣侯表，平陵侯食邑于南阳郡之武当县。〕</font></font><font size=4px>出次壻诸吏、中郎将、羽林监任胜为安定太守。</font><font size=4px color="#009090"><font size=4px>〔任，音壬。守，式又翻；下同。〕</font></font><font size=4px>数月，复出光姊壻给事中、光禄大夫张朔为蜀郡太守，群孙婿中郎将王汉为武威太守。顷之，复徙光长女婿长乐卫尉邓广汉为少府。戊戌，更以张安世为卫将军，两宫卫尉、城门、北军兵属焉。</font><font size=4px color="#009090"><font size=4px>〔两宫，未央、长乐也。城门，京城十二门屯兵也。北军，北军八校兵也。更，工衡翻。〕</font></font><font size=4px>以霍禹为大司马，冠小冠，</font><font size=4px color="#009090"><font size=4px>〔大司马大将军，冠武弁大冠。今贬禹，故使冠小冠。冠小之冠，古玩翻。〕</font></font><font size=4px>亡印绶；</font><font size=4px color="#009090"><font size=4px>〔亡，古无字通。〕</font></font><font size=4px>罢其屯兵官属，特使禹官名与光俱大司马者。</font><font size=4px color="#009090"><font size=4px>〔苏林曰：特，但也。〕</font></font><font size=4px>又收范明友度辽将军印绶，但为光禄勋；及光中女壻赵平为散骑、骑</font><span class="h"><font size=4px>【章：甲十五行本"骑"字不重；乙十一行本同；孔本同。】</font></font><font size=4px>都尉、光禄大夫，将屯兵，又收平骑都尉印绶。</font><font size=4px color="#009090"><font size=4px>〔散骑、骑都尉，以骑都尉而加散骑官也。百官表云：散骑、中常侍，皆加官；中常侍得入禁中，散骑骑并乘舆车。如淳曰：自列侯下至郎中，皆得有散骑及中常侍加官，是时散骑及中常侍各自一官，无员也。中，读曰仲。〕</font></font><font size=4px>诸领胡、越骑、羽林及两宫卫将屯兵，悉易以所亲信许、史子弟代之。

 　　初，孝武之世，征发烦数，百姓贫耗，穷民犯法，奸轨不胜，</font><font size=4px color="#009090"><font size=4px>〔数，所角翻。胜，音升，又如字。〕</font></font><font size=4px>于是使张汤、赵禹之属，条定法令，作见知故纵、监临部主之法，</font><font size=4px color="#009090"><font size=4px>〔师古曰：见知人犯法不举告，为故纵；而所监临部主有罪，并连坐之也。监，古衔翻。〕</font></font><font size=4px>缓深、故之罪，</font><font size=4px color="#009090"><font size=4px>〔孟康曰：孝武欲急刑，吏深害及故入人罪者，皆宽缓之也。〕</font></font><font size=4px>急纵、出之诛。</font><font size=4px color="#009090"><font size=4px>〔师古曰：吏释罪人，疑以为纵，出则急诛之，亦言尚酷。〕</font></font><font size=4px>其后奸猾巧法转相比况，禁罔寖密，律令烦苛，文书盈于几阁，典者不能偏睹。是以郡国承用者驳，</font><font size=4px color="#009090"><font size=4px>〔师古曰：不晓其指，用意不同也。〕</font></font><font size=4px>或罪同而论异，奸吏因缘为市，</font><font size=4px color="#009090"><font size=4px>〔师古曰：弄法而受财，若市贾之交易。〕</font></font><font size=4px>所欲活则傅生议，</font><font size=4px color="#009090"><font size=4px>〔傅，读曰附。〕</font></font><font size=4px>所欲陷则予死比，</font><font size=4px color="#009090"><font size=4px>〔师古曰：比，以例相比况也。〕</font></font><font size=4px>议者咸冤伤之。

 　　廷尉史巨鹿路温舒上书曰：臣闻齐有无知之祸而桓公以兴，</font><font size=4px color="#009090"><font size=4px>〔齐襄公为公子无知所杀，雍廪复杀无知，齐国大乱，桓公自莒入立。〕</font></font><font size=4px>晋有骊姬之难而文公用伯；</font><font size=4px color="#009090"><font size=4px>〔晋献公信骊姬之谗，杀世子申生，逐公子重耳、夷吾，而立骊姬之子奚齐、卓子，皆为里克所杀。夷吾入立，复为秦所执，既而归之，卒，而子圉嗣。秦纳重耳，子圉死，而文公遂霸诸侯。难，乃旦翻。伯，读曰霸。〕</font></font><font size=4px>近世赵王不终，诸吕作乱，而孝文为太宗。</font><font size=4px color="#009090"><font size=4px>〔事见十三卷。〕</font></font><font size=4px>繇是观之，祸乱之作，将以开圣人也。夫继变乱之后，必有异旧之恩，此贤圣所以昭天命也。往者昭帝即世无嗣，昌邑淫乱，乃皇天所以开至圣也。臣闻春秋正即位，大一统而慎始也。</font><font size=4px color="#009090"><font size=4px>〔春秋之法，继弑君不言即位，继正即位，正也。〕</font></font><font size=4px>陛下初登至尊，与天合符，宜改前世之失，正始受命之统，涤烦文，除民疾，以应天意。臣闻秦有十失，其一尚存，治狱之吏是也。</font><font size=4px color="#009090"><font size=4px>〔治，直之翻。〕</font></font><font size=4px>夫狱者，天下之大命也，死者不可复生，绝者不可复属。</font><font size=4px color="#009090"><font size=4px>〔复，扶又翻。师古曰：属，连也，音之欲翻。〕</font></font><font size=4px>书曰：『与其杀不辜，宁失不经。』</font><font size=4px color="#009090"><font size=4px>〔师古曰：虞书大禹谟载咎繇之言。辜，罪也。经，常也。言人命至重，治狱宜慎，宁失不常之过，不滥杀无罪之人，所以崇宽恕也。〕</font></font><font size=4px>今治狱吏则不然，上下相敺，</font><font size=4px color="#009090"><font size=4px>〔敺，与驱同。〕</font></font><font size=4px>以刻为明，深者获公名，平者多后患。故治狱之吏皆欲人死，非憎人也，自安之道在人之死。是以死人之血，流离于市，被刑之徒，比肩而立，</font><font size=4px color="#009090"><font size=4px>〔被，皮义翻。〕</font></font><font size=4px>大辟之计，岁以万数。</font><font size=4px color="#009090"><font size=4px>〔辟，毗亦翻。〕</font></font><font size=4px>此仁圣之所以伤也，太平之未洽，凡以此也。夫人情，安则乐生，</font><font size=4px color="#009090"><font size=4px>〔乐，音洛。〕</font></font><font size=4px>痛则思死，棰楚之下，何求而不得！故囚人不胜痛，则饰辞以示之；</font><font size=4px color="#009090"><font size=4px>〔胜，音升。〕</font></font><font size=4px>吏治者利其然，则指导以明之；</font><font size=4px color="#009090"><font size=4px>〔治，直吏翻。〕</font></font><font size=4px>上奏畏却，则锻练而周内之。</font><font size=4px color="#009090"><font size=4px>〔上，时掌翻。晋灼曰：精熟周悉，致之法中也。师古曰：却，退也。畏为上所却退。却，丘略翻。〕</font></font><font size=4px>盖奏当之成，</font><font size=4px color="#009090"><font size=4px>〔师古曰：当，谓处其罪也。〕</font></font><font size=4px>虽皋陶听之，犹以为死有余辜。</font><font size=4px color="#009090"><font size=4px>〔师古曰：皋陶作士，善听狱讼，故以为喻也。陶，音遥。〕</font></font><font size=4px>何则？成练者众，文致之罪明也。故俗语曰：『画地为狱，议不入；刻木为吏，期不对。』</font><font size=4px color="#009090"><font size=4px>〔师古曰：画狱、木吏，尚不入对，况真实乎！期，犹必也。议必不入对。〕</font></font><font size=4px>此皆疾吏之风，北痛之辞也。唯陛下省法制，宽刑罚，则太平之风可兴于世。"上善其言。

 　　十二月，诏曰："间者吏用法巧文寖深，是朕之不德也。夫决狱不当，使有罪兴邪，不辜蒙戮，</font><font size=4px color="#009090"><font size=4px>〔晋灼曰：当重而轻，使有罪者起邪恶之心也。师古曰：有罪者更兴邪恶，无辜者反陷重刑，是决狱不平故也。当，丁浪翻。〕</font></font><font size=4px>父子悲恨，朕甚伤之！今遣廷史与郡鞠狱，任轻禄薄，</font><font size=4px color="#009090"><font size=4px>〔如淳曰：廷史，廷尉史也。以囚辞决狱事为鞠，谓疑狱也。李奇曰：鞠，穷也。狱事穷竟也。师古曰：李说是也。〕</font></font><font size=4px>其为置廷尉平，秩六百石，员四人。其务平之，以称朕意！"于是每季秋后请谳时，</font><font size=4px color="#009090"><font size=4px>〔为，于伪翻。称，尺证翻。谳，语蹇翻。又鱼战翻，又鱼列翻，议狱也。〕</font></font><font size=4px>上常幸宣室，斋居而决事，</font><font size=4px color="#009090"><font size=4px>〔如淳曰：宣室，布政教之室也。重用刑，故斋戒以决事。晋灼曰：未央宫中有宣室殿。师古曰：晋说是也。贾谊传亦云"受厘坐宣室"，盖其殿在前殿之侧也，斋则居之。〕</font></font><font size=4px>狱刑号为平矣。

 　　涿郡太守郑昌上疏言："今明主躬垂明听，虽不置廷平， 狱将自正；若开后嗣，不若删定律令。</font><font size=4px color="#009090"><font size=4px>〔师古曰：删，刊也；有不便者则刊而除之。〕</font></font><font size=4px>律令一定，愚民知所避，奸吏无所弄矣。今不正其本，而置廷平以理其末，政衰听怠，则廷平将召权而为乱首矣。"</font><font size=4px color="#009090"><font size=4px>〔孟康曰：召，求也。招致权着己也，犹卖弄也。师古曰：孟说是也。〕</font></font><font size=4px>

 　　昭帝时，匈奴使四千骑田车师。及五将军击匈奴，</font><font size=4px color="#009090"><font size=4px>〔事见上卷本始三年。〕</font></font><font size=4px>车师田者惊去，车师复通于汉；匈奴怒，召其太子军宿，欲以为质。军宿，焉耆外孙，不欲质匈奴，亡走焉耆，车师王更立子乌贵为太子。</font><font size=4px color="#009090"><font size=4px>〔复，扶又翻；下同。质，音致。走，音奏。更，工衡翻。〕</font></font><font size=4px>及乌贵立为王，与匈奴结婚姻，教匈奴遮汉道通乌孙者。

 　　是岁，侍郎会稽郑吉与校尉司马憙，</font><font size=4px color="#009090"><font size=4px>〔会，古外翻。憙，许吏翻。〕</font></font><font size=4px>将免刑罪人田渠犁，积谷，</font><font size=4px color="#009090"><font size=4px>〔罪人免其刑，使屯田。〕</font></font><font size=4px>发城郭诸国兵万余人</font><font size=4px color="#009090"><font size=4px>〔西域诸国，有逐水草与匈奴同俗者，谓之行国；其城居者，谓之城郭诸国也。〕</font></font><font size=4px>与所将田士千五百人共击车师，破之；车师王请降。</font><font size=4px color="#009090"><font size=4px>〔降，户江翻。〕</font></font><font size=4px>匈奴发兵攻车师；吉、憙引兵北逢之，匈奴不敢前。吉、憙即留一候与卒二十人留守王，吉等引兵归渠犁。</font><font size=4px color="#009090"><font size=4px>〔考异曰：西域传云"地节二年"；以匈奴传校之，知在三年。〕</font></font><font size=4px>车师王恐匈奴兵复至而见杀也，乃轻骑奔乌孙。吉即迎其妻子，传送长安。</font><font size=4px color="#009090"><font size=4px>〔传，知恋翻。〕</font></font><font size=4px>匈奴更以车师王昆弟兜莫为车师王，收其余民东徙，不敢居故地；而郑吉始使吏卒三百人往田车师地以实之。</font><font size=4px color="#009090"><font size=4px>〔为下元康二年匈奴争车师张本。〕</font></font><font size=4px>

 　　上自初即位，数遣使者求外家；</font><font size=4px color="#009090"><font size=4px>〔数，所角翻。〕</font></font><font size=4px>久远，多似类而非是。是岁，求得外祖母王媪</font><font size=4px color="#009090"><font size=4px>〔文颖曰：幽州及汉中皆谓老妪曰媪。师古曰：媪，女老称也；音乌老翻。〕</font></font><font size=4px>及媪男无故、武。</font><font size=4px color="#009090"><font size=4px>〔无故及武，皆媪子也。〕</font></font><font size=4px>上赐无故、武爵关内侯。旬日</font><span class="h"><font size=4px>【章：甲十五行本"日"作"月"；乙十一行本同；孔本同。】</font></font><font size=4px>间，赏赐以巨万计。

 　　地節四年（乙卯，公元前六六年）

 　　春，二月，赐外祖母号为博平君；</font><font size=4px color="#009090"><font size=4px>〔据外戚传，"以博平、蠡吾二县为汤沐邑"；而地理志，博平县属东郡〕</font></font><font size=4px>封舅无故为平昌侯，</font><font size=4px color="#009090"><font size=4px>〔平昌，侯国属平原郡。〕</font></font><font size=4px>武为乐昌侯。</font><font size=4px color="#009090"><font size=4px>〔乐昌，侯国属东郡。恩泽侯表，武封乐昌侯，食邑于汝南。〕</font></font><font size=4px>

 　　夏，五月，山阳、济阴雹如鸡子，深二尺五寸，</font><font size=4px color="#009090"><font size=4px>〔深，式浸翻。〕</font></font><font size=4px>杀二十余人，飞鸟皆死。

 　　诏："自今子有匿父母、妻匿夫、孙匿大父母，皆勿治。"

 　　立广川惠王孙文为广川王。</font><font size=4px color="#009090"><font size=4px>〔本始四年，广川王去以罪自杀；今复立文，嗣封王。〕</font></font><font size=4px>

 　　霍显及禹、山、云自见日侵削，数相对啼泣自怨。</font><font size=4px color="#009090"><font size=4px>〔数，所角翻。〕</font></font><font size=4px>山曰："今丞相用事，县官信之，尽变易大将军时法令，发扬大将军过失。又，诸儒生多窭人子，</font><font size=4px color="#009090"><font size=4px>〔师古曰：窭，贫而无礼。孔颖达曰：贫无可为礼谓之窭，音其羽翻。〕</font></font><font size=4px>远客饥寒，喜妄说狂言，</font><font size=4px color="#009090"><font size=4px>〔喜，许吏翻。〕</font></font><font size=4px>不避忌讳，大将军常雠之。</font><font size=4px color="#009090"><font size=4px>〔师古曰：言嫉之如仇雠也。〕</font></font><font size=4px>今陛下好与诸儒生语，</font><font size=4px color="#009090"><font size=4px>〔好，呼到翻。〕</font></font><font size=4px>人人自书对事，多言我家者。尝有上书言我家昆弟骄恣，其言绝痛；山屏不奏。后上书者益黠，尽</font><font size=4px color="#009090"><font size=4px>〔屏，必郢翻。黠，下八翻。〕</font></font><font size=4px>奏封事，辄使中书令出取之，不关尚书，益不信人。又闻民间讙言『霍氏毒杀许皇后』，</font><font size=4px color="#009090"><font size=4px>〔师古曰：讙，众声也；音许爰翻。毒许后事见上卷本始三年。〕</font></font><font size=4px>宁有是邪？"显恐急，即具以实告禹、山、云。禹、山、云惊曰："如是，何不早告禹等！县官离散、斥逐诸婿，用是故也。此大事，诛罚不小，柰何？"于是始有邪谋矣。

 　　云舅李竟所善张赦，见云家卒卒，</font><font size=4px color="#009090"><font size=4px>〔师古曰：卒，读曰猝，忽遽之貌也。〕</font></font><font size=4px>谓竟曰："今丞相与平恩侯用事，可令太夫人言太后，</font><font size=4px color="#009090"><font size=4px>〔太夫人，谓霍显。上官太后，霍氏外孙也。〕</font></font><font size=4px>先诛此两人；移徙陛下，在太后耳。"长安男子张章告之，事下廷尉、</font><font size=4px color="#009090"><font size=4px>〔下，遐稼翻。〕</font></font><font size=4px>执金吾，捕张赦等。后有诏，止勿捕。山等愈恐，相谓曰："此县官重太后，故不竟也。</font><font size=4px color="#009090"><font size=4px>〔师古曰：重，难也。竟，穷竟其事也。〕</font></font><font size=4px>然恶端已见，</font><font size=4px color="#009090"><font size=4px>〔见，贤遍翻。〕</font></font><font size=4px>久之犹发，发即族矣，不如先也。"</font><font size=4px color="#009090"><font size=4px>〔师古曰：言先反。〕</font></font><font size=4px>遂令诸女各归报其夫，皆曰："安所相避！"</font><font size=4px color="#009090"><font size=4px>〔师古曰：言无处相避，当受祸也。〕</font></font><font size=4px>

 　　会李竟坐与诸侯王交通，辞语及霍氏，有诏："云、山不宜宿卫，免就第。"山阳太守张敞上封事曰："臣闻公子季友有功于鲁，赵衰有功于晋，田完有功于齐，皆畴其庸，延及子孙。终后田氏篡齐，赵氏分晋，季氏颛鲁。</font><font size=4px color="#009090"><font size=4px>〔鲁公子季友，杀庆父，立僖公，以安鲁国，遂世为上卿，专鲁国之政。晋公子重耳出亡，赵衰从，及其反国，伯诸侯，衰皆有功，遂世为晋卿，有军行；至赵鞅，遂与智、韩、魏分晋国。田完自陈奔齐，桓公礼而用之，桓公之伯，完与有功；其后陈成子得齐国之政，至田和，遂篡齐而有之。〕</font></font><font size=4px>故仲尼作春秋，迹盛衰，讥世卿最甚。乃者大将军决大计，安宗庙，定天下，功亦不细矣。夫周公七年耳，</font><font size=4px color="#009090"><font size=4px>〔周公辅成王七年而反政于成王。〕</font></font><font size=4px>而大将军二十岁，</font><font size=4px color="#009090"><font size=4px>〔自武帝后元二年至地节二年，适二十岁。〕</font></font><font size=4px>海内之命断于掌握。</font><font size=4px color="#009090"><font size=4px>〔断，丁乱翻。〕</font></font><font size=4px>方其隆盛时，感动天地，侵迫阴阳。朝臣宜有明言曰：『陛下褒宠故大将军以报功德足矣。间者辅臣颛政，贵戚太盛，君臣之分不明，</font><font size=4px color="#009090"><font size=4px>〔分，扶问翻。〕</font></font><font size=4px>请罢霍氏三侯皆就第；及卫将军张安世，宜赐几杖归休，时存问召见，</font><font size=4px color="#009090"><font size=4px>〔见，贤遍翻。〕</font></font><font size=4px>以列侯为天子师。』明诏以恩不听，群臣以义固争而后许之，天下必以陛下为不忘功德而朝臣为知礼，</font><font size=4px color="#009090"><font size=4px>〔朝，直遥翻；下同。〕</font></font><font size=4px>霍氏世世无所患苦。今朝廷不闻直声，</font><font size=4px color="#009090"><font size=4px>〔师古曰：言朝臣不进直言以陈其事。〕</font></font><font size=4px>而令明诏自亲其文，非策之得者也。</font><font size=4px color="#009090"><font size=4px>〔师古曰：言失计也。〕</font></font><font size=4px>今两侯已出，人情不相远，以臣心度之，</font><font size=4px color="#009090"><font size=4px>〔度，徒洛翻。〕</font></font><font size=4px>大司马及其枝属必有畏惧之心。夫近臣自危，非完计也。臣敞愿于广朝白发其端，直守远郡，</font><font size=4px color="#009090"><font size=4px>〔师古曰：直，读曰值。朝，直遥翻。〕</font></font><font size=4px>其路无由。唯陛下省察！"</font><font size=4px color="#009090"><font size=4px>〔省，悉井翻。〕</font></font><font size=4px>上甚善其计，然不召也。

 　　禹、山等家数有妖怪，</font><font size=4px color="#009090"><font size=4px>〔数，所角翻。妖，于骄翻。〕</font></font><font size=4px>举家忧愁。山曰："丞相擅减宗庙羔、菟、鼃，可以此罪也！"</font><font size=4px color="#009090"><font size=4px>〔如淳曰：高后时定令，辄有擅议宗庙者弃市。师古曰：羔菟、鼃，所以供祭也。菟，吐故翻。鼃，古蛙字。〕</font></font><font size=4px>谋令太后为博平君置酒，</font><font size=4px color="#009090"><font size=4px>〔为，于伪翻。〕</font></font><font size=4px>召丞相、平恩侯以下，使范明友、邓广汉承太后制引斩之，因废天子而立禹。约定，未发，云拜为玄菟太守，</font><font size=4px color="#009090"><font size=4px>〔菟，同都翻。〕</font></font><font size=4px>太中大夫任宣为代郡太守。会事发觉，秋，七月，云、山、明友自杀。显、禹、广汉等捕得；禹要斩，</font><font size=4px color="#009090"><font size=4px>〔要，古腰字通。〕</font></font><font size=4px>显及诸女昆弟皆弃市；与霍氏相连坐诛灭者数十家。太仆杜延年以霍氏旧人，亦坐免官。八月，己酉，皇后霍氏废，处昭台宫。</font><font size=4px color="#009090"><font size=4px>〔师古曰：在上苑中。处，昌吕翻。〕</font></font><font size=4px>乙丑，诏封告霍氏反谋者男子张章、期门董忠、左曹杨恽、</font><font size=4px color="#009090"><font size=4px>〔百官表：侍中、左、右曹皆加官。晋灼曰：汉仪注：诸吏、给事中日上朝谒，平尚书奏事，分为左、右曹。恽，于粉翻。〕</font></font><font size=4px>侍中金安上、史高皆为列侯。</font><font size=4px color="#009090"><font size=4px>〔章为博成侯。忠，高昌侯。恽，平通侯。安上，都成侯。高为桨陵侯。〕</font></font><font size=4px>恽，丞相敞子；安上，车骑将军日磾弟子；高，史良娣兄子也。

 　　初，霍氏奢侈，茂陵徐生曰："霍氏必亡。夫奢则不逊，不逊则</font><span class="h"><font size=4px>【章：甲十五行本"则"作"必"；乙十一行本同；张校同。】</font></font><font size=4px>侮上。侮上者，逆道也，在人之右，</font><font size=4px color="#009090"><font size=4px>〔师古曰：右，上也。〕</font></font><font size=4px>众必害之。霍氏秉权日久，害之者多矣；天下害之，而又行以逆道，不亡何待！"及上疏言："霍氏泰盛，陛下即爱厚之，宜以时抑制，无使至亡！"书三上，辄报闻。</font><font size=4px color="#009090"><font size=4px>〔汉制：上书不行者，辄报闻，罢。〕</font></font><font size=4px>其后霍氏诛灭，而告霍氏者皆封，人为徐生上书曰："臣闻客有过主者，</font><font size=4px color="#009090"><font size=4px>〔为，于伪翻。过，古禾翻。〕</font></font><font size=4px>见其灶直突，傍有积薪，客谓主人：『更为曲突，</font><font size=4px color="#009090"><font size=4px>〔突，灶突囱也。更，工衡翻。〕</font></font><font size=4px>远徙其薪，不者且有火患！』主人嘿然不应。俄而家果失火，邻里共救之，幸而得息。于是杀牛置酒，谢其邻人，灼烂者在于上行，</font><font size=4px color="#009090"><font size=4px>〔师古曰：灼，谓被烧炙者也。行，户郎翻。〕</font></font><font size=4px>余各以功次坐，而不录言曲突者。人谓主人曰：『乡使听客之言，不费牛酒，终亡人患。</font><font size=4px color="#009090"><font size=4px>〔乡，读曰向。亡，古无字通。〕</font></font><font size=4px>今论功而请宾，曲突徙薪无恩泽，焦头烂额为上客邪？』主人乃寤而请之。今茂陵徐福，数上书言霍氏且有变，宜防绝之。乡使福说得行，</font><font size=4px color="#009090"><font size=4px>〔数，所角翻。乡，读曰向。〕</font></font><font size=4px>则国无裂土出爵之费，臣无逆乱诛灭之败。往事既已，而福独不蒙其功，唯陛下察之，贵徙薪曲突之策，使居焦发灼烂之右！"上乃赐福帛十匹，后以为郎。

 　　帝初立，谒见高庙，</font><font size=4px color="#009090"><font size=4px>〔见，贤遍翻。〕</font></font><font size=4px>大将军光骖乘，</font><font size=4px color="#009090"><font size=4px>〔汉制，大驾，大将军骖乘。乘，绳证翻；下同。〕</font></font><font size=4px>上内严惮之，若有芒刺在背。后车骑将军张安世代光骖乘，天子从容肆体，甚安近焉。</font><font size=4px color="#009090"><font size=4px>〔从，千容翻。师古曰：肆，于也，展也。近，其靳翻。〕</font></font><font size=4px>及光身死而宗族竟诛，故俗传霍氏之祸萌于骖乘。</font><font size=4px color="#009090"><font size=4px>〔师古曰：萌，谓始生也。〕</font></font><font size=4px>后十二岁，霍后复徙云林馆，</font><font size=4px color="#009090"><font size=4px>〔复，扶又翻；下同。〕</font></font><font size=4px>乃自杀。

 　　班固赞曰：霍光受襁褓之托，任汉室之寄，匡国家，安社稷，拥昭，立宣，虽周公、阿衡何以加此！</font><font size=4px color="#009090"><font size=4px>〔师古曰：阿衡，伊尹官号也。阿，倚也。衡，平也。言天子所倚，群下取平也。〕</font></font><font size=4px>然光不学亡术，</font><font size=4px color="#009090"><font size=4px>〔亡，古无字通。〕</font></font><font size=4px>暗于大理；阴妻邪谋，</font><font size=4px color="#009090"><font size=4px>〔晋灼曰：不扬其过也。〕</font></font><font size=4px>立女为后，湛溺盈溢之欲，</font><font size=4px color="#009090"><font size=4px>〔湛，读曰沈。〕</font></font><font size=4px>以增颠覆之祸，死财三年，宗族诛夷，哀哉！

 　　臣光曰：霍光之辅汉室，可谓忠矣；然卒不能庇其宗，何也？</font><font size=4px color="#009090"><font size=4px>〔卒，子恤翻。〕</font></font><font size=4px>夫威福者，人君之器也；人臣执之，久而不归，鲜不及矣。</font><font size=4px color="#009090"><font size=4px>〔鲜，息浅翻。〕</font></font><font size=4px>以孝昭之明，十四而知上官桀之诈，固可以亲政矣。况孝宣十九即位，聪明刚毅，知民疾苦，而光久专大柄，不知避去，多置私</font><span class="h"><font size=4px>【章：甲十五行本"私"作"亲"；乙十一行本同；孔本同。】</font></font><font size=4px>党，充塞朝廷，</font><font size=4px color="#009090"><font size=4px>〔塞，悉则翻。〕</font></font><font size=4px>使人主蓄愤于上，吏民积怨于下，切齿侧目，待时而发，其得免于身幸矣，况子孙以骄侈趣之哉！</font><font size=4px color="#009090"><font size=4px>〔趣，读曰促。〕</font></font><font size=4px>虽然，向使孝宣专以禄秩赏赐富其子孙，使之食大县，奉朝请，亦足以报盛德矣；乃复任之以政，授之以兵，及事丛衅积，更加裁夺，遂至怨惧以生邪谋，岂徒霍氏之自祸哉？亦孝宣酝酿以成之也。昔鬭椒作乱于楚，</font><font size=4px color="#009090"><font size=4px>〔楚若敖之支庶为鬭氏。〕</font></font><font size=4px>庄王灭其族而赦箴尹克黄，以为子文无后，何以劝善。</font><font size=4px color="#009090"><font size=4px>〔事见左传宣四年。子文，斗谷于菟也。箴尹，楚官名。克黄，子文之孙。箴，之金翻。〕</font></font><font size=4px>夫以显、禹、云、山之罪，虽应夷灭，而光之忠勋不可不祀；遂使家无噍类，</font><font size=4px color="#009090"><font size=4px>〔噍，才肖翻。〕</font></font><font size=4px>孝宣亦少恩哉！

 　　九月，诏减天下盐贾。</font><font size=4px color="#009090"><font size=4px>〔贾，读曰价。〕</font></font><font size=4px>又令郡国岁上系囚以掠笞若瘐死者，</font><font size=4px color="#009090"><font size=4px>〔上，时掌翻。苏林曰：瘐，病也。囚徒病，律名为瘐。如淳曰：律，囚以饥寒而死曰瘐。师古曰：瘐，病，是也；此言囚或以掠笞及饥寒及疾病而死，如说非也。瘐，音庾，或作"愈"，其音亦同。或读作"瘦"，误。据本纪，"瘐死"上有"饥寒"二字。掠，音亮。〕</font></font><font size=4px>所坐县、名、爵、里，</font><font size=4px color="#009090"><font size=4px>〔汉书本纪作"名县爵里"师古曰：名者，其人名也；县，所属县也；爵，其身之官爵也；里，所居邑里也。〕</font></font><font size=4px>丞相、御史课殿最以闻。</font><font size=4px color="#009090"><font size=4px>〔师古曰：凡言殿最者，殿，后也，课居后也；最，凡要之首也，课居先也。殿，音丁见翻。〕</font></font><font size=4px>

 　　十二月，清河王年坐内乱废，迁房陵。</font><font size=4px color="#009090"><font size=4px>〔武帝元光二年，立清河王义以嗣代孝王后。年，义之孙也。〕</font></font><font size=4px>

 　　是岁，北海太守庐江朱邑以治行第一入为大司农，</font><font size=4px color="#009090"><font size=4px>〔行，下孟翻。〕</font></font><font size=4px>勃海太守龚遂入为水衡都尉。先是，勃海左右郡岁饥，</font><font size=4px color="#009090"><font size=4px>〔师古曰：左右，谓侧近相次者。先，悉荐翻。〕</font></font><font size=4px>盗贼并起，二千石不能禽制。上选能治者，</font><font size=4px color="#009090"><font size=4px>〔治，直之翻；下同。〕</font></font><font size=4px>丞相、御史举故昌邑郎中令龚遂，上拜为勃海太守。召见，</font><font size=4px color="#009090"><font size=4px>〔见，贤遍翻。〕</font></font><font size=4px>问："何以治勃海，息其盗贼？"对曰："海濒遐远，</font><font size=4px color="#009090"><font size=4px>〔师古曰：濒，涯也，音频，又音宾。〕</font></font><font size=4px>不霑圣化，其民困于饥寒而吏不恤，故使陛下赤子盗弄陛下之兵于潢池中耳。</font><font size=4px color="#009090"><font size=4px>〔师古曰：赤子，犹言初生，幼小之意也。婴孩初生体赤，故曰赤子。积水曰潢，音黄。〕</font></font><font size=4px>今欲使臣胜之邪，将安之也？"</font><font size=4px color="#009090"><font size=4px>〔师古曰：胜，谓以威力克而杀之。安，谓以德化抚而安之。〕</font></font><font size=4px>上曰："选用贤良，固欲安之也。"遂曰："臣闻治乱民犹治乱绳，不可急也；唯缓之，然后可治。</font><font size=4px color="#009090"><font size=4px>〔治，直之翻。〕</font></font><font size=4px>臣愿丞相、御史且无拘臣以文法，得一切便宜从事。"上许焉，加赐黄金赠遣。乘传至勃海界，</font><font size=4px color="#009090"><font size=4px>〔传，知恋翻。〕</font></font><font size=4px>郡闻新太守至，发兵以迎。遂皆遣还。移书敕属县："悉罢逐捕盗贼吏，诸持鉏、钩、田器者</font><font size=4px color="#009090"><font size=4px>〔师古曰：钩，镰也。〕</font></font><font size=4px>皆为良民，吏毋得问；持兵者乃为贼。"遂单车独行至府。盗贼闻遂教令，即时解散，弃其兵弩而持钩、鉏，于是悉平，民安土乐业。</font><font size=4px color="#009090"><font size=4px>〔乐，音洛。〕</font></font><font size=4px>遂乃开仓廪假贫民，</font><font size=4px color="#009090"><font size=4px>〔师古曰：假，谓给与。〕</font></font><font size=4px>选用良吏尉安牧养焉。遂见齐俗奢侈，好末技，</font><font size=4px color="#009090"><font size=4px>〔好，呼到翻。技，渠绮翻。〕</font></font><font size=4px>不田作，乃躬率以俭约，劝民务农桑，各以口率种树畜养。</font><font size=4px color="#009090"><font size=4px>〔遂令民口种一树榆，百本</font><img src="pic/03.jpg" width="18" height="23"><font size=4px>，五十本葱，一畦韭；家三母彘，五鸡。畜，许六翻。〕</font></font><font size=4px>民有带持刀剑者，使卖剑买牛，卖刀买犊，曰："何为带牛佩犊！"劳来循行，</font><font size=4px color="#009090"><font size=4px>〔劳，力到翻。来，力代翻。行，下孟翻。〕</font></font><font size=4px>郡中皆有畜积，狱讼止息。</font><font size=4px color="#009090"><font size=4px>〔通鉴书龚遂自勃海入为列卿，因叙其政绩。〕</font></font><font size=4px>

 　　乌孙公主女为龟兹王绛宾夫人。绛宾上书言："得尚汉外孙，愿与公主女俱入朝。"</font><font size=4px color="#009090"><font size=4px>〔朝，直遥翻。〕</font></font><font size=4px>

 　　元康元年（丙辰，公元前六五年）

 　　春，正月，龟兹王及其夫人来朝；皆赐印绶，夫人号称公主，赏赐甚厚。

 　　初作杜陵。徙丞相、将军、列侯、吏二千石、訾百万者杜陵。</font><font size=4px color="#009090"><font size=4px>〔时以京兆杜县东原上为初陵，更名杜县曰杜陵。訾，读曰赀。〕</font></font><font size=4px>

 　　三月，诏以凤皇集泰山、陈留，甘露降未央宫，赦天下。

 　　有司复言悼园宜称尊号曰皇考；</font><font size=4px color="#009090"><font size=4px>〔本始元年，諡亲曰悼，置园邑。复，扶又翻。〕</font></font><font size=4px>夏，五月，立皇考庙。

 　　冬，置建章卫尉。</font><font size=4px color="#009090"><font size=4px>〔未央、长乐、建章、甘泉皆有卫尉，各掌其宫门卫屯兵。〕</font></font><font size=4px>

 　　赵广汉好用世吏子孙新进年少者，</font><font size=4px color="#009090"><font size=4px>〔师古曰：言旧吏家子孙，而其人后出求进，又年少也。好，呼到翻。少，诗照翻。〕</font></font><font size=4px>专厉强壮蠭气，</font><font size=4px color="#009090"><font size=4px>〔师古曰：蠭与锋同，言锋锐之气。〕</font></font><font size=4px>见事风生，无所回避，</font><font size=4px color="#009090"><font size=4px>〔师古曰：风生，言其速疾不可当也。回，曲也。〕</font></font><font size=4px>率多果敢之计，莫为持难，终以此败。广汉以私怨论杀男子荣畜，</font><font size=4px color="#009090"><font size=4px>〔初，广汉客私酤酒长安市，丞相吏逐去。客疑男子苏贤言之，以语广汉，案贤。贤父上书讼罪，广汉坐贬秩；疑其邑子荣畜教令，以他法论杀畜。荣，姓也；周有荣公，子孙以为氏。〕</font></font><font size=4px>人上书言之，事下丞相、御史按验。</font><font size=4px color="#009090"><font size=4px>〔下，遐稼翻；下同。〕</font></font><font size=4px>广汉疑丞相夫人杀侍婢，欲以此胁丞相，丞相按之愈急。广汉乃将吏卒入丞相府，召其夫人跪庭下受辞，</font><font size=4px color="#009090"><font size=4px>〔师古曰：受其对辞也。〕</font></font><font size=4px>收奴婢十余人去。丞相上书自陈，事下廷尉治，实丞相自以过谴笞傅婢，出至外第乃死，不如广汉言。帝恶之，</font><font size=4px color="#009090"><font size=4px>〔恶，乌路翻。〕</font></font><font size=4px>下广汉廷尉狱。吏民守阙号泣者数万人：</font><font size=4px color="#009090"><font size=4px>〔号，户刀翻。〕</font></font><font size=4px>"臣生无益县官，愿代赵京兆死，使牧养小民！"</font><font size=4px color="#009090"><font size=4px>〔汉书本传，"臣生"之上有"或言"二字。</font></font><font size=4px></font><span class="h"><font size=4px>【章：甲十五行本"臣"上正有"或言"二字；乙十一行本同；孔本同；退斋校同。】</font></font><font size=4px>广汉竟坐要斩。</font><font size=4px color="#009090"><font size=4px>〔要，与腰同。考异曰：本纪："元康二年，冬，广汉有罪要斩。"百官表："本始三年，广汉为京兆尹；六年，要斩。元康元年，守京兆尹、彭城太守遗。"按广汉传，司直萧望之劾奏广汉摧辱大臣，望之自司直为平原太守。元康元年，自平原太守为少府。然则广汉死当在元康元年，本纪误也。广汉传又云："地节三年七月，丞相婢自绞死。"盖婢死已数年，而广汉追发其事也。〕</font></font><font size=4px>广汉为京兆尹，廉明，威制豪强，小民得职，</font><font size=4px color="#009090"><font size=4px>〔师古曰：得职，各得其常所也。〕</font></font><font size=4px>百姓追思歌之。

 　　是岁，少府宋畴坐议"凤皇下彭城，未至京师，不足美"，贬为泗水太傅。</font><font size=4px color="#009090"><font size=4px>〔傅泗水王综。〕</font></font><font size=4px>

 　　上选博士、谏大夫通政事者补郡国守相，以萧望之为平原太守。望之上疏曰："陛下哀愍百姓，恐德之不究，</font><font size=4px color="#009090"><font size=4px>〔师古曰：究，竟也。谓周偏于天下。〕</font></font><font size=4px>悉出谏官以补郡吏。朝无争臣，则不知过，</font><font size=4px color="#009090"><font size=4px>〔朝，直遥翻。争，读曰诤。〕</font></font><font size=4px>所谓忧其末而忘其本者也。"上乃征望之入守少府。

 　　东海太守河东尹翁归，以治郡高第入为右扶风。翁归为人，公廉明察，郡中吏民贤、不肖及奸邪罪名尽知之。县县各有记籍，自听其政；</font><font size=4px color="#009090"><font size=4px>〔师古曰：言决断诸县奸邪之事不委令、长也。〕</font></font><font size=4px>有急名少缓之。吏民小解，辄披籍。</font><font size=4px color="#009090"><font size=4px>〔服虔曰：披有罪者籍也。师古曰：解，读曰懈。〕</font></font><font size=4px>取人必于秋冬课吏大会中及出行县，</font><font size=4px color="#009090"><font size=4px>〔师古曰：于大会之中及行县时，则取罪人以警众。行，下孟翻。下改行、以行，同。〕</font></font><font size=4px>不以无事时。其有所取也，以一警百。吏民皆服，恐惧，改行自新。其为扶风，选用廉平疾奸吏以为右职，</font><font size=4px color="#009090"><font size=4px>〔职居诸吏之上，为右职。〕</font></font><font size=4px>接待有</font><span class="h"><font size=4px>【章：甲十五行本"有"作"以"；乙十一行本同；孔本同。】</font></font><font size=4px>礼，好恶与同之；</font><font size=4px color="#009090"><font size=4px>〔好，呼到翻。恶，乌路翻。〕</font></font><font size=4px>其负翁归，罚亦必行。然温良谦退，不以行能骄人，故尤得名誉于朝廷。

 　　初，乌孙公主少子万年有宠于莎车王。</font><font size=4px color="#009090"><font size=4px>〔班书，莎车国王治莎车城，去长安九千九百五十里。莎，苏禾翻。〕</font></font><font size=4px>莎车王死而无子，时万年在汉，莎车国人计，欲自托于汉，又欲得乌孙心，上书请万年为莎车王。汉许之，遣使者奚充国送万年。</font><font size=4px color="#009090"><font size=4px>〔姓谱：奚姓，夏车正奚仲之后。〕</font></font><font size=4px>万年初立，暴恶，国人不说。</font><font size=4px color="#009090"><font size=4px>〔说，读曰悦；下同。〕</font></font><font size=4px>

 　　上令群臣举可使西域者，前将军韩增举上党冯奉世以卫候使持节送大宛诸国客至伊循城。</font><font size=4px color="#009090"><font size=4px>〔卫候，卫士候也。伊循城在鄯善国，汉于其中置屯田吏士。使，疏吏翻。〕</font></font><font size=4px>会故莎车王弟呼屠征与旁国共杀其王万年及汉使者奚充国，自立为王。时匈奴又发兵攻车师城，不能下而去。莎车遣使扬言"北道诸国已属匈奴矣"，</font><font size=4px color="#009090"><font size=4px>〔扬言，谓宣扬其言于外也。〕</font></font><font size=4px>于是攻劫南道，与歃盟畔汉，从鄯善以西皆绝不通。</font><font size=4px color="#009090"><font size=4px>〔歃，色甲翻。鄯，上扇翻。〕</font></font><font size=4px>都护郑吉、校尉司马憙皆在北道诸国间，奉世与其副严昌计，以为不亟击之，则莎车日强，其势难制，必危西域，遂以节谕告诸国王，因发其兵，南北道合万五千人，进击莎车，攻拔其城。莎车王自杀，传其首诣长安，更立他昆弟子为莎车王。</font><font size=4px color="#009090"><font size=4px>〔更，工衡翻。〕</font></font><font size=4px>诸国悉平，威振西域，奉世乃罢兵以闻。帝召见韩增曰："贺将军所举得其人。"

 　　奉世遂西至大宛；大宛闻其斩莎车王，敬之异于他使，得其名马象龙而还。</font><font size=4px color="#009090"><font size=4px>〔师古曰：言马形似龙者。仲冯曰：此马名曰象龙也。宛，于元翻。还，从宣翻，又如字。〕</font></font><font size=4px>上甚说，</font><font size=4px color="#009090"><font size=4px>〔说，读曰悦。〕</font></font><font size=4px>议封奉世。丞相、将军皆以为可，独少府萧望之以为"奉世奉使有指，</font><font size=4px color="#009090"><font size=4px>〔师古曰：本为送诸国客。〕</font></font><font size=4px>而擅</font><span class="h"><font size=4px>【章：甲十五行本"擅"下有 "矫"字；乙十一行本同；孔本同。】</font></font><font size=4px>制违命，发诸国兵，虽有功效，不可以为后法。即封奉世，开后奉使者利以奉世为比，</font><font size=4px color="#009090"><font size=4px>〔师古曰：比，必寐翻。余谓当音毗寐翻。〕</font></font><font size=4px>争逐发兵，要功万里之外，</font><font size=4px color="#009090"><font size=4px>〔师古曰：逐，竞也。要，一遥翻。〕</font></font><font size=4px>为国家生事于夷狄，渐不可长。</font><font size=4px color="#009090"><font size=4px>〔为，于伪翻。长，知两翻。〕</font></font><font size=4px>奉世不宜受封。"上善望之议，以奉世为光禄大夫。

 　　元康二年（丁巳，公元前六四年）

 　　春，正月，赦天下。

 　　上欲立皇后，时馆陶主母华倢伃</font><font size=4px color="#009090"><font size=4px>〔馆陶县属魏郡。华，户化翻。倢伃，音接予；下同。〕</font></font><font size=4px>及淮阳宪王母张倢伃、楚孝王母卫倢伃皆爱幸。</font><font size=4px color="#009090"><font size=4px>〔淮阳宪王，钦。楚孝王，嚣。〕</font></font><font size=4px>上欲立张倢伃为后；久之，惩艾霍氏欲害皇太子，</font><font size=4px color="#009090"><font size=4px>〔艾，音乂。〕</font></font><font size=4px>乃更选后宫无子而谨慎者，二月，乙丑，立长陵王倢伃为皇后，令母养太子；封其父奉光为邛成侯。</font><font size=4px color="#009090"><font size=4px>〔恩泽侯表，邛成侯食邑于济阴。邛，渠容翻。〕</font></font><font size=4px>后无宠，希得进见。</font><font size=4px color="#009090"><font size=4px>〔见，贤遍翻。〕</font></font><font size=4px>

 　　五月，诏曰："狱者，万民之命。能使生者不怨，死者不恨，则可谓文吏矣。今则不然。用法或持巧心，析律贰端，深浅不平，</font><font size=4px color="#009090"><font size=4px>〔师古曰：析，分也。谓分破律条，妄生端绪，以出入人罪。〕</font></font><font size=4px>奏不如实，上亦亡由知，</font><font size=4px color="#009090"><font size=4px>〔师古曰：上者，天子自谓也。亡，古无字通。〕</font></font><font size=4px>四方黎民将何仰哉！二千石各察官属，勿用此人。吏或擅兴傜役，饰厨传，称过使客，</font><font size=4px color="#009090"><font size=4px>〔韦昭曰：厨，谓饮食。传，谓传舍。言修饰意气，以称过使而已。师古曰：使人及宾客来者，称其意而遣之，令过去也。传，知恋翻。称，音尺孕翻。过者，过度之过也。〕</font></font><font size=4px>越职逾法以取名誉，譬如践薄冰以待白日，岂不殆哉！</font><font size=4px color="#009090"><font size=4px>〔师古曰：殆，危也。〕</font></font><font size=4px>今天颇被疾疫之灾，朕甚愍之，其令郡国被灾甚者</font><font size=4px color="#009090"><font size=4px>〔被，皮义翻。〕</font></font><font size=4px>毋出今年租赋。"

 　　又曰："闻古天子之名，难知而易讳也；其更讳询。"</font><font size=4px color="#009090"><font size=4px>〔易，以豉翻。更，工衡翻。〕</font></font><font size=4px>

 　　匈奴大臣皆以为"车师地肥美，近匈奴，</font><font size=4px color="#009090"><font size=4px>〔近，其靳翻。〕</font></font><font size=4px>使汉得之，多田积谷，必害人国，不可不争"，由是数遣兵击车师田者。</font><font size=4px color="#009090"><font size=4px>〔数，所角翻。〕</font></font><font size=4px>郑吉将渠犁田卒七千余人救之，为匈奴所围。吉上言："车师去渠犁千余里，汉兵在渠犁者少，势不能相救，愿益田卒。"上与后将军赵充国等议，欲因匈奴衰弱，出兵击其右地，使不得</font><span class="h"><font size=4px>【章：甲十五行本"得"作"敢"；乙十一行本同；孔本同。】</font></font><font size=4px>复扰西域。</font><font size=4px color="#009090"><font size=4px>〔复，扶又翻。〕</font></font><font size=4px>

 　　魏相上书谏曰："臣闻之：救乱诛暴，谓之义兵，兵义者王。敌加于己，不得已而起者，谓之应兵，兵应者胜；争恨小故，不忍愤怒者，谓之忿兵，兵忿者败；利人土地、货宝者，谓之贪兵，兵贪者破；恃国家之大，务</font><span class="h"><font size=4px>【章：甲十五行本"务"作"矜"；乙十一行本同；孔本同；熊校同。】</font></font><font size=4px>民人之众，欲见威于敌者，</font><font size=4px color="#009090"><font size=4px>〔见，贤遍翻。〕</font></font><font size=4px>谓之骄兵，兵骄者灭。此五者，非但人事，乃天道也。间者匈奴尝有善意，所得汉民，辄奉归之，未有犯于边境；虽争屯田车师，不足致意中。</font><font size=4px color="#009090"><font size=4px>〔谓不足介意也。〕</font></font><font size=4px>今闻诸将军欲兴兵入其地，</font><font size=4px color="#009090"><font size=4px>〔丞相不预中朝之议，故言闻诸将军。大将军、车骑将军、前、后、左、右将军，皆中朝官。〕</font></font><font size=4px>臣愚不知此兵何名者也！今边郡困乏，父子共犬羊之裘，食草莱之实，常恐不能自存，难以动兵。</font><font size=4px color="#009090"><font size=4px>〔师古曰：不可以兵事动之也。〕</font></font><font size=4px>『军旅之后，必有凶年，』</font><font size=4px color="#009090"><font size=4px>〔师古曰：此引老子道经之语。〕</font></font><font size=4px>言民以其愁苦之气伤阴阳之和也。出兵虽胜，犹有后忧，恐灾害之变因此以生。今郡国相多不实选，</font><font size=4px color="#009090"><font size=4px>〔师古曰：言不得其人。〕</font></font><font size=4px>风俗尤薄，水旱不时。按今年</font><span class="h"><font size=4px>【章：甲十五行本"年"下有"计"字；乙十一行本同；孔本同。】</font></font><font size=4px>子弟杀父兄、妻杀夫者凡二百二十二人，臣愚以为非小变也。今左右不忧此，</font><font size=4px color="#009090"><font size=4px>〔师古曰：左右，谓近臣在天子左右者。〕</font></font><font size=4px>乃欲发兵报纤介之忿于远夷，殆孔子所谓『吾恐季孙之忧不在颛臾而在萧墙之内也』。"</font><font size=4px color="#009090"><font size=4px>〔师古曰：论语，季氏将伐颛臾，孔子谓冉有、季路曰云云，故相引之。颛臾，鲁附庸国。萧墙者，屏墙也。〕</font></font><font size=4px>上从相言，止遣长罗侯常惠将张掖、酒泉骑往车师，迎郑吉及其吏士还渠犁。召故车师太子军宿在焉耆者，立以为王；尽徙车师国民令居渠犁，遂以车师故地与匈奴。以郑吉为卫司马，使护鄯善以西南道。

 　　魏相好观汉故事及便宜章奏，</font><font size=4px color="#009090"><font size=4px>〔师古曰：既观国家故事，又观前人所奏便宜之章也。好，呼到翻。〕</font></font><font size=4px>数条汉兴已来国家便宜行事及贤臣贾谊、晁错、董仲舒等所言，奏请施行之。</font><font size=4px color="#009090"><font size=4px>〔数，所角翻。〕</font></font><font size=4px>相敕掾史按事郡国，及休告，从家还至府，辄白四方异闻。或有逆贼、风雨灾变，郡不上，相辄奏言之。</font><font size=4px color="#009090"><font size=4px>〔上，时掌翻。〕</font></font><font size=4px>与御史大夫丙吉同心辅政，上皆重之。

 　　丙吉为人深厚，不伐善。自曾孙遭遇，</font><font size=4px color="#009090"><font size=4px>〔师古曰：遭遇，谓升大位也。〕</font></font><font size=4px>言</font><span class="h"><font size=4px>【章：甲十五行本"言"作"吉"；乙十一行本同；孔本同；熊校同。】</font></font><font size=4px>绝口不道前恩，故朝廷莫能明其功也。会掖庭宫婢则令民夫上书，自陈尝有阿保之功，</font><font size=4px color="#009090"><font size=4px>〔师古曰：谓未为宫婢时有旧夫，见在俗间者。〕</font></font><font size=4px>章下掖庭令考问，</font><font size=4px color="#009090"><font size=4px>〔下，遐稼翻。〕</font></font><font size=4px>则辞引使丙吉知状。掖庭令将则诣御史府以视吉，</font><font size=4px color="#009090"><font size=4px>〔师古曰：视，读曰示。〕</font></font><font size=4px>吉识，谓则曰：汝尝坐养皇曾孙不谨，督笞汝，</font><font size=4px color="#009090"><font size=4px>〔师古曰：督，谓视察之。〕</font></font><font size=4px>汝安得有功！独渭城胡组、淮阳郭征卿有恩耳。"分别奏组等共养劳苦状。</font><font size=4px color="#009090"><font size=4px>〔别，彼列翻。共，居用翻。养，弋亮翻。〕</font></font><font size=4px>诏吉求组、征卿；已死，有子孙，皆受厚赏。诏免则为庶人，赐钱十万。上亲见问，然后知吉有旧恩而终不言，上大贤之。

 　　帝以萧望之经明持重，议论有余，材任宰相，</font><font size=4px color="#009090"><font size=4px>〔师古曰：任，堪也。〕</font></font><font size=4px>欲详试其政事，复以为左冯翊。</font><font size=4px color="#009090"><font size=4px>〔宋白曰：冯，辅也。翊，佐也。义取辅佐京师。复，扶又翻；下同。〕</font></font><font size=4px>望之从少府出为左迁，</font><font size=4px color="#009090"><font size=4px>〔少府，正九卿；三辅禄秩视九卿，故为左迁。〕</font></font><font size=4px>恐有不合意，即移病。</font><font size=4px color="#009090"><font size=4px>〔师古曰：移病，谓移书言病。一曰：以病而移居。余谓前说是。〕</font></font><font size=4px>上闻之，使侍中成都侯金安上谕意曰：所用皆更治民以考功。</font><font size=4px color="#009090"><font size=4px>〔功臣表及霍光传皆作"都成侯"，此承望之本传之误。师古曰：更，犹经历也。更，工衡翻。治，直之翻。〕</font></font><font size=4px>君前为平原太守日浅，故复试之于三辅，非有所闻也。"望之即起视事。</font><font size=4px color="#009090"><font size=4px>〔师古曰：所闻，谓闻其短失。〕</font></font><font size=4px>

 　　初，掖庭令张贺数为弟车骑将军安世称皇曾孙之材美及征怪；</font><font size=4px color="#009090"><font size=4px>〔师古曰：征，证也。数，所角翻。为，于伪翻。〕</font></font><font size=4px>安世辄绝止，以为少主在上，</font><font size=4px color="#009090"><font size=4px>〔少，诗照翻。〕</font></font><font size=4px>不宜称述曾孙。及帝即位而贺已死，上谓安世曰："掖庭令平生称我，将军止之，是也。"上追思贺恩，欲封其冢为恩德侯，</font><font size=4px color="#009090"><font size=4px>〔师古曰：身死追封，故曰封冢也。〕</font></font><font size=4px>置守冢二百家。贺有子蚤死，子安世小男彭祖。</font><font size=4px color="#009090"><font size=4px>〔师古曰：子者，言养以为子也。〕</font></font><font size=4px>彭祖又小与上同席研书指，欲封之，先赐爵关内侯。安世深辞贺封；又求损守冢户数，稍减至三十户。上曰："吾自为掖庭令，非为将军也！"</font><font size=4px color="#009090"><font size=4px>〔为，于伪翻。〕</font></font><font size=4px>安世乃止，不敢复言。

 　　上心忌故昌邑王贺，赐山阳太守张敞玺书，令谨备盗贼，察往来过客；</font><font size=4px color="#009090"><font size=4px>〔昌邑王废归昌邑，国除，为山阳郡，故令太守谨察之。〕</font></font><font size=4px>毋下所赐书。</font><font size=4px color="#009090"><font size=4px>〔师古曰：密令警察，不欲宣露也。下，遐稼翻。〕</font></font><font size=4px>敞于是条奏贺居处，</font><font size=4px color="#009090"><font size=4px>〔处，昌吕翻。〕</font></font><font size=4px>着其废亡之效</font><font size=4px color="#009090"><font size=4px>〔师古曰：着，明也。〕</font></font><font size=4px>曰："故昌邑王为人，青黑色，小目，鼻末锐卑，少须眉，身体长大，疾痿，行步不便。</font><font size=4px color="#009090"><font size=4px>〔少，诗沼翻。师古曰：痿，风痹疾也，音人隹翻。〕</font></font><font size=4px>臣敞尝与之言，欲动观其意，即以恶鸟感之曰：『昌邑多枭。』故王应曰：『然。前贺西至长安，殊无枭；复来，东至济阳，乃复闻枭声。』</font><font size=4px color="#009090"><font size=4px>〔枭，不孝鸟，一名流离。诗注：少好而长丑。尔雅作"鶹"；草木疏曰：枭也，大则食其母。刘子曰：炎州有鸟曰枭，伛伏其子，百日而长；羽翼既成，食母而飞。盖稍长从母索食，母无以应，从是而死。汉使东郡送枭，五月五日作枭羹以赐百官。音坚尧翻，又于骄翻。乃复，扶又翻。〕</font></font><font size=4px>察故王衣服、言语、跪起，清狂不惠。</font><font size=4px color="#009090"><font size=4px>〔苏林曰：凡狂者阴阳脉尽浊；今此人不狂似狂者，故言清狂也。或曰：色理清徐而心不慧曰清狂；清狂，如今白痴者也。韩子曰：心不能审得失之地，则谓之狂。〕</font></font><font size=4px>臣敞前言：『哀王歌舞者张修等十人无子，留守哀王园，</font><font size=4px color="#009090"><font size=4px>〔贺父髆，諡哀王。〕</font></font><font size=4px>请罢归。』故王闻之曰：『中人守园，疾者当勿治，</font><font size=4px color="#009090"><font size=4px>〔治，直之翻。〕</font></font><font size=4px>相杀伤者当勿法，欲令亟死。太守柰何而欲罢之？』其天资喜由乱亡，终不见仁义如此。"</font><font size=4px color="#009090"><font size=4px>〔师古曰：喜，好也。由，从也。喜，许吏翻。〕</font></font><font size=4px>上乃知贺不足忌也。

 　　元康三年（戊午，公元前六三年）

 　　春，三月，诏封故昌邑王贺为海昏侯。</font><font size=4px color="#009090"><font size=4px>〔海昏县属豫章郡，后汉分立建昌县。宋白曰：今建昌县，旧海昏县也；宋元嘉二年，废海昏县，移建昌居焉。考异曰：王子侯表，贺以四月壬子封。宣纪，贺封在丙吉之前。按是岁四月癸亥朔，无壬子，表误。〕</font></font><font size=4px>

 　　乙未，诏曰："朕微眇时，御史大夫丙吉、中郎将史曾、史玄、长乐卫尉许舜、侍中、光禄大夫许延寿皆与朕有旧恩，及故掖庭令张贺，辅导朕躬，修文学经术，恩惠卓异，厥功茂焉。诗不云乎：『无德不报』，</font><font size=4px color="#009090"><font size=4px>〔师古曰：大雅抑之诗。〕</font></font><font size=4px>封贺所子弟子侍中、中郎将彭祖为阳都侯，追赐贺諡曰阳都哀侯，吉为博阳侯，曾为将陵侯，玄为平台侯，舜为博望侯，延寿为乐成侯。"</font><font size=4px color="#009090"><font size=4px>〔地理志，城阳国有阳都县。恩泽侯表，博阳食邑于汝南郡之南顿县。平台属常山郡。博望属南阳郡。乐成侯食邑于南阳平氏。〕</font></font><font size=4px>贺有孤孙霸，年七岁，拜为散骑、中郎将，赐爵关内侯。</font><font size=4px color="#009090"><font size=4px>〔散，悉亶翻。骑，奇寄翻。〕</font></font><font size=4px>故人下至郡邸狱复作</font><font size=4px color="#009090"><font size=4px>〔师古曰：复，扶目翻。〕</font></font><font size=4px>尝有阿保之功者，皆受官禄、田宅、财物，各以恩深浅报之。

 　　吉临当封，病；上忧其不起，将使人就加印绋而封之，及其生存也。</font><font size=4px color="#009090"><font size=4px>〔应劭曰：吉时疾不能起，欲如君视疾，加朝服拖绅，就封之也。师古曰：绋，系印之组也；音弗。〕</font></font><font size=4px>太子太傅夏侯胜曰："此未死也！臣闻有阴德者必飨其乐，以及子孙。</font><font size=4px color="#009090"><font size=4px>〔乐，音洛。〕</font></font><font size=4px>今吉未获报而疾甚，非其死疾也。"后病果愈。

 　　张安世自以父子封侯，在位太盛，乃辞禄，诏都内别藏张氏无名钱以百万数。</font><font size=4px color="#009090"><font size=4px>〔文颖曰：都内，主藏官也。张晏曰：安世以还官，官不簿也。百官表：大司农属官有都内令、丞。〕</font></font><font size=4px>安世谨慎周密，每定大政，已决，辄移病出。闻有诏令，乃惊，使吏之丞相府问焉。自朝廷大臣，莫知其与议也。</font><font size=4px color="#009090"><font size=4px>〔与，读曰豫。〕</font></font><font size=4px>尝有所荐，其人来谢，安世大恨，以为"举贤达能，岂有私谢邪！"绝弗复为通。</font><font size=4px color="#009090"><font size=4px>〔师古曰：有欲谢者皆不通也。一曰：告此人而绝之，更不与相见也。复，扶又翻；下同。为，于伪翻。余谓绝弗为通者，安世敕其阍人之辞也。〕</font></font><font size=4px>有郎功高不调，</font><font size=4px color="#009090"><font size=4px>〔师古曰：调，选也，音徒钓翻。〕</font></font><font size=4px>自言安世，安世应曰："君之功高，明主所知，人臣执事何长短，而自言乎！"绝不许。已而郎果迁。</font><font size=4px color="#009090"><font size=4px>〔师古曰：安世外阳距之而实令其迁。〕</font></font><font size=4px>安世自见父子尊显，怀不自安，为子延寿求出补吏，</font><font size=4px color="#009090"><font size=4px>〔为，于伪翻；下同。〕</font></font><font size=4px>上以为北地太守；岁余，上闵安世年老，复征延寿为左曹、太仆。</font><font size=4px color="#009090"><font size=4px>〔以太仆而加左曹官也。〕</font></font><font size=4px>

 　　夏，四月，丙子，立皇子钦为淮阳王。皇太子年十二，通论语、孝经。太傅疏广谓少傅受曰："吾闻『知足不辱，知止不殆。』</font><font size=4px color="#009090"><font size=4px>〔师古曰：此老子之言而广引之。〕</font></font><font size=4px>今仕宦至二千石，官成名立，如此不去，惧有后悔。"即日，父子俱移病，上疏氙骸骨。上皆许之，加赐黄金二十斤，皇太子赠以五十斤。公卿故人设祖道供张东都门外，</font><font size=4px color="#009090"><font size=4px>〔供，居共翻。张，竹亮翻。〕</font></font><font size=4px>送者车数百两。</font><font size=4px color="#009090"><font size=4px>〔两，音亮。〕</font></font><font size=4px>道路观者皆曰："贤哉二大夫！"或叹息为之下泣。

 　　广、受归乡里，</font><font size=4px color="#009090"><font size=4px>〔广、受，东海兰陵人。〕</font></font><font size=4px>日令其家卖金共具，</font><font size=4px color="#009090"><font size=4px>〔师古曰：日日设之也。共，读曰供；下同。〕</font></font><font size=4px>请族人、故旧、宾客，与相娱乐。</font><font size=4px color="#009090"><font size=4px>〔乐，音洛；下同。〕</font></font><font size=4px>或劝广以金为子孙颇立产业者，</font><font size=4px color="#009090"><font size=4px>〔为，于伪翻。〕</font></font><font size=4px>广曰："吾岂老誖不念子孙哉！</font><font size=4px color="#009090"><font size=4px>〔师古曰：誖，惑也，音布内翻。〕</font></font><font size=4px>顾自有旧田庐，</font><font size=4px color="#009090"><font size=4px>〔师古曰：顾，思念也。〕</font></font><font size=4px>令子孙勤力其中，足以共衣食，与凡人齐。今复增益之以为赢余，但教子孙怠堕耳。贤而多财，则损其志；愚而多财，则益其过。且夫富者众之怨也，吾既无以教化子孙，不欲益其过而生怨。又此金者，圣主所以惠养它臣也，故乐与乡党、宗族共飨其赐，以尽吾余日，不亦可乎！"于是族人悦服。

 　　颍川太守黄霸使邮亭、乡官皆畜鸡、豚，</font><font size=4px color="#009090"><font size=4px>〔师古曰：邮亭，书舍，谓传送文书所止处，亦如今之驿馆矣。乡官者，乡所治处也。沈约曰：汉制：五家为伍，伍长主之；二五为什，什长主之；十什为里，里魁主之；十里为亭，亭长主之；十亭为乡，有乡佐、三老、有秩、啬夫、游徼各一人：乡佐、有秩主赋税；三老主教化；啬夫主争讼；游徼主奸非。畜，吁玉翻；下同。〕</font></font><font size=4px>以赡鳏、寡、穷者；然后为条教，置父老、师帅、伍长，</font><font size=4px color="#009090"><font size=4px>〔帅，所类翻。长，知两翻；下同。〕</font></font><font size=4px>班行之于民间，劝以为善防奸之意，及务耕桑、节用、殖财、种树、畜养，去浮淫之费。</font><font size=4px color="#009090"><font size=4px>〔去，羌吕翻；下同。〕</font></font><font size=4px>其治，米盐靡密，</font><font size=4px color="#009090"><font size=4px>〔师古曰：米盐，言杂而且细。〕</font></font><font size=4px>初若烦碎，然霸精力能推行之。吏民见者，语次寻绎，</font><font size=4px color="#009090"><font size=4px>〔师古曰：绎，谓抽引而出也。〕</font></font><font size=4px>问他阴伏以相参考，聪明识事，吏不知所出，</font><font size=4px color="#009090"><font size=4px>〔师古曰：不知其用何术也。〕</font></font><font size=4px>咸称神明，豪厘不敢有所欺。奸人去入他郡，盗贼日少。霸力行教化而后诛罚，</font><font size=4px color="#009090"><font size=4px>〔师古曰：力，犹勤也。言先以德化于下，若有弗从，然后用到罚也。后，户遘翻。〕</font></font><font size=4px>务在成就全安长吏。</font><font size=4px color="#009090"><font size=4px>〔师古曰：不欲易代及损伤之也。〕</font></font><font size=4px>许丞老，病聋，督邮白欲逐之。</font><font size=4px color="#009090"><font size=4px>〔如淳曰：许县丞。据地理志，许县属颍川郡。郡有郡督邮，分部属县。〕</font></font><font size=4px>霸曰："许丞廉吏，虽老，尚能拜起送迎，正颇重听何伤！且善助之，毋失贤者意！"或问其故，霸曰："数易长吏，</font><font size=4px color="#009090"><font size=4px>〔数，所角翻。〕</font></font><font size=4px>送故迎新之费，及奸吏因缘，绝簿书，盗财物，</font><font size=4px color="#009090"><font size=4px>〔师古曰：缘，因也。因交代之际而弃匿簿书，以盗官物。〕</font></font><font size=4px>公私费耗甚多，皆当出于民。所易新吏又未必贤，或不如其故，徒相益为乱。凡治道，去泰其者耳。"霸以外宽内明，得吏民心，户口岁增，治为天下第一，</font><font size=4px color="#009090"><font size=4px>〔治，直之翻。〕</font></font><font size=4px>征守京兆尹。顷之，坐法，连贬秩；有诏复归颍川为太守，以八百石居。</font><font size=4px color="#009090"><font size=4px>〔太守秩二千石；连贬，故以八百石居。〕</font></font><font size=4px>

 　　元康四年（己未，公元前六二年）

 　　春，正月，诏："年八十以上，非诬告、杀伤人，他皆勿坐。"</font><font size=4px color="#009090"><font size=4px>〔师古曰：诬告人及杀伤人，皆如旧法；其余则不论。〕</font></font><font size=4px>

 　　右扶风尹翁归卒，家无余财。秋，八月，诏曰："翁归廉平乡正，</font><font size=4px color="#009090"><font size=4px>〔乡，读曰向。〕</font></font><font size=4px>治民异等。</font><font size=4px color="#009090"><font size=4px>〔治，直之翻。〕</font></font><font size=4px>其赐翁归子黄金百斤，以奉祭祀。"

 　　上令有司求高祖功臣子孙失侯者，得槐里公乘周广汉等百三十六人，皆赐黄金二十斤，复其家，令奉祭祀，世世勿绝，</font><font size=4px color="#009090"><font size=4px>〔公乘，爵第八。复，方目翻。考异曰：宣纪："元康元年，五月，复高皇帝功臣绛侯周勃等百三十六人家子孙。四年，又赐功臣适后黄金人二十斤。"按功臣表，诏复家者皆云"元康四年"，其数非一，不容尽误；盖纪误耳。〕</font></font><font size=4px>

 　　丙寅，富平敬侯张安世薨。

 　　初，扶阳节侯韦贤薨，</font><font size=4px color="#009090"><font size=4px>〔恩泽侯表，扶阳侯食邑于沛郡萧县。諡法：好廉自克曰节。〕</font></font><font size=4px>长子弘有罪系狱，</font><font size=4px color="#009090"><font size=4px>〔弘为太常，坐宗庙事系狱。〕</font></font><font size=4px>家人矫贤令，以次子大河都尉玄成为后。</font><font size=4px color="#009090"><font size=4px>〔服虔曰：今东平郡也。本为济东国，国除，为大河郡。师古曰：矫，托也。〕</font></font><font size=4px>玄成深知其非贤雅意，即阳为病狂，卧便利，妄笑语，昏乱。</font><font size=4px color="#009090"><font size=4px>〔师古曰：便利，大小便，音毗连翻。〕</font></font><font size=4px>既葬，当袭爵，以狂不应召。大鸿胪奏状，章下丞相、御史按验。</font><font size=4px color="#009090"><font size=4px>〔下，遐稼翻。〕</font></font><font size=4px>按事丞相史乃与玄成书</font><font size=4px color="#009090"><font size=4px>〔师古曰：即按验玄成事者。〕</font></font><font size=4px>曰："古之辞让，必有文义可观，故能垂荣于后。今子独坏容貌，蒙耻辱为狂痴，光曜暗而不宣，</font><font size=4px color="#009090"><font size=4px>〔坏，音怪。暗，读与暗同。〕</font></font><font size=4px>微哉子之所托名也！</font><font size=4px color="#009090"><font size=4px>〔李奇曰：名，声名也。〕</font></font><font size=4px>仆素愚陋，过为丞相执事，</font><font size=4px color="#009090"><font size=4px>〔师古曰：过，犹谬也。〕</font></font><font size=4px>愿少闻风声；不然，恐子伤而仆为小人也。"玄成友人侍郎章</font><font size=4px color="#009090"><font size=4px>〔侍郎名章，史逸其姓。〕</font></font><font size=4px>亦上疏言："圣王贵以礼让为国，宜优养玄成，勿枉其志，</font><font size=4px color="#009090"><font size=4px>〔师古曰：枉，屈也。〕</font></font><font size=4px>使得自安衡门之下。"</font><font size=4px color="#009090"><font size=4px>〔师古曰：衡门，谓横一木于门上，贫者之所居也。〕</font></font><font size=4px>而丞相、御史遂以玄成实不病，劾奏之，</font><font size=4px color="#009090"><font size=4px>〔劾，户概翻；下同。〕</font></font><font size=4px>有诏勿劾，引拜；玄成不得已，受爵。帝高其节，以玄成为河南太守。

 　　车师王乌贵之走乌孙也，乌孙留不遣。汉遣使责乌孙，乌孙送乌贵诣阙。

 　　初，武帝开河西四郡，隔绝羌与匈奴相通之路，斥逐诸羌，不使居湟中地。</font><font size=4px color="#009090"><font size=4px>〔河西武威、张掖、酒泉、敦煌四郡，本匈奴昆邪、休屠王地，武帝开之，置郡县，羌与匈奴隔远，不复得通。湟中，湟水左右地也，其地肥美，故斥逐诸羌，不使居之。水经注：金城郡临羌县西北至塞外，有西王母石室、仙海盐池；北则湟水所出，东流迳湟中城北，故小月氏之地也；又东迳临羌、破羌、允街、枝阳、金城而合于大河。〕</font></font><font size=4px>及帝即位，光禄大夫义渠安国使行诸羌；</font><font size=4px color="#009090"><font size=4px>〔战国时，西戎有义渠君，为秦所灭；子孙以国为姓。〕</font></font><font size=4px>先零豪言："愿时渡湟水北，逐民所不田处畜牧。"</font><font size=4px color="#009090"><font size=4px>〔师古曰：湟水出金城临羌塞外，东入河。湟水之北是汉地。仲冯曰：湟北非谓汉地也。羌意欲稍北迁，与匈奴合而为寇。安国不知其情，故受其词，详下文可见。余谓羌依南山，渡湟水而北，固欲与匈奴合，而湟北则汉地，所以隔绝羌与匈奴通之路正在此。零，音怜。〕</font></font><font size=4px>安国以闻。后将军赵充国劾安国奉使不敬。</font><font size=4px color="#009090"><font size=4px>〔劾，户概翻。〕</font></font><font size=4px>是后羌人旁缘前言，抵冒渡湟水，</font><font size=4px color="#009090"><font size=4px>〔师古曰：旁，依心。抵冒，犯突而前也。旁，音步浪翻。冒，音莫北翻。〕</font></font><font size=4px>郡县不能禁。

 　　既而先零与诸羌种豪二百余人解仇、交质、盟诅，</font><font size=4px color="#009090"><font size=4px>〔师古曰：羌人无大君长，而诸种豪递相杀伐，故每有仇雠，往来相报。今解仇交质者，自相亲结，欲入汉为寇也。零，音怜。种，章勇翻。诅，庄助翻。〕</font></font><font size=4px>上闻之，以问赵充国，对曰："羌人所以易制者，</font><font size=4px color="#009090"><font size=4px>〔易，以豉翻。〕</font></font><font size=4px>以其种自有豪，数相攻击，势不壹也。</font><font size=4px color="#009090"><font size=4px>〔数，所角翻；下同。〕</font></font><font size=4px>往三十余岁西羌反时，亦先解仇合约攻令居，与汉相距，五六年乃定。</font><font size=4px color="#009090"><font size=4px>〔武帝元鼎五年，西羌反，攻故安枹罕，次年即平，至是五十一年。师古曰：合约，共为要契也。令，音铃。〕</font></font><font size=4px>匈奴数诱羌人，欲与之共击张掖、酒泉地，使羌居之。</font><font size=4px color="#009090"><font size=4px>〔数，所角翻。诱，音酉。〕</font></font><font size=4px>间者匈奴困于西方，</font><font size=4px color="#009090"><font size=4px>〔谓本始三年为乌孙所破。〕</font></font><font size=4px>疑其更遣使至羌中与相结。臣恐羌变未止此，且复结联他种，</font><font size=4px color="#009090"><font size=4px>〔复，扶又翻。〕</font></font><font size=4px>宜及未然为之备。"</font><font size=4px color="#009090"><font size=4px>〔师古曰：未然者，其计未成。〕</font></font><font size=4px>后月余，羌侯狼何果遣使至匈奴藉兵，</font><font size=4px color="#009090"><font size=4px>〔师古曰：藉，借也。据充国传，狼何，小月氏种。〕</font></font><font size=4px>欲击鄯善、炖煌以绝汉道。</font><font size=4px color="#009090"><font size=4px>〔鄯，上扇翻。炖，音屯。〕</font></font><font size=4px>充国以为"狼何势不能独造此计，疑匈奴使已至羌中，先零、罕、开乃解仇作约。</font><font size=4px color="#009090"><font size=4px>〔苏林曰：罕、开在金城南。师古曰：罕、开，羌之别种也。此下言"遣开豪雕库宣天子至德，罕、开之属皆闻知明诏"，其下又云："河南大开、小开"，则罕羌、开羌姓族殊矣。开，音口坚翻。而地理志，天水有罕开县，盖以此二种羌来降，处之此地，因以名县也。而今之羌有姓有罕开者，总是罕、开之类，合而言之，因为姓耳。变"开"为"井"，字之讹也。零，音怜。罕，即罕字。〕</font></font><font size=4px>到秋马肥，变必起矣。宜遣使者行边兵，</font><font size=4px color="#009090"><font size=4px>〔行，下孟翻；下同。〕</font></font><font size=4px>豫为备敕，视诸羌毋令解仇，</font><font size=4px color="#009090"><font size=4px>〔师古曰：视，读曰示；示，语之也。〕</font></font><font size=4px>以发觉其谋。"于是两府复白遣义渠安国行视诸羌，</font><font size=4px color="#009090"><font size=4px>〔两府，丞相、御史府也。此视，观也。〕</font></font><font size=4px>分别善恶。</font><font size=4px color="#009090"><font size=4px>〔别，彼列翻。〕</font></font><font size=4px>

 　　是时，比年丰稔，谷石五钱。</font><font size=4px color="#009090"><font size=4px>〔比，毗至翻。〕</font></font><font size=4px>
</font><!--/HTMLBUILERPART0--><font size=4px>