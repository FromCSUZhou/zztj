<font size=4px>　　齊紀四</font><font size=4px color="#009090"><font size=4px>〔昭陽作噩（癸酉），一年。〕</font></font><font size=4px>

 　　世祖武皇帝下

 　　永明十一年（癸酉、四九三）

 　　1春，正月，以驃騎大將軍王敬則為司空，</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>鎮軍大將軍陳顯達為江州刺史。顯達自以門寒位重，</font><font size=4px color="#009090"><font size=4px>〔陳顯達，南彭城人，起於卒伍。〕</font></font><font size=4px>每遷官，常有愧懼之色，戒其子勿以富貴陵人；而諸子多事豪侈，顯達聞之，不悅。</font><font size=4px color="#009090"><font size=4px>〔以陳顯達之居寵思畏，終不能自免於猜暴之朝，至於稱兵而死，豈非繫於所遇之時哉！〕</font></font><font size=4px>子休尚為郢府主簿，過九江。</font><font size=4px color="#009090"><font size=4px>〔自建康至郢府，先過九江。〕</font></font><font size=4px>顯達曰：「塵尾、蠅拂</font><font size=4px color="#009090"><font size=4px>〔鹿，腫庾翻。塵，麋屬；尾能生風，辟蠅菓。陸佃埤雅曰：鹿似塵而鹿而大，其尾辟塵，以置舊帛中，能令歲久紅色不黦；又以拂氈，令氈不蠹。名苑曰：塵，群鹿隨之，皆視塵所往，塵尾所轉為準。於文，主鹿為塵；古之談者揮焉，良為是也。〕</font></font><font size=4px>是王、謝家物，汝不須捉此！」</font><font size=4px color="#009090"><font size=4px>〔言不須以風流自標置也。捉，執也。〕</font></font><font size=4px>即取，於前燒之。

 　　2初，上於石頭造露車三千乘，欲步道取彭城，魏人知之。劉昶數泣訴於魏主，乞處邊戍，招集遺民，以雪私恥。</font><font size=4px color="#009090"><font size=4px>〔以蕭氏篡宋，夷滅劉氏故也。數，所角翻。處，昌呂翻。〕</font></font><font size=4px>魏主大會公卿於經武殿，</font><font size=4px color="#009090"><font size=4px>〔魏書帝紀：太和十二年，起經武殿。〕</font></font><font size=4px>以議南伐，於淮、泗間大積馬芻。上聞之，以右衛將軍崔慧景為豫州刺史以備之。</font><font size=4px color="#009090"><font size=4px>〔為下魏入寇張本。〕</font></font><font size=4px>

 　　3魏遣員外散騎侍郎邢巒等來聘。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>巒，穎之孫也。</font><font size=4px color="#009090"><font size=4px>〔穎，曹魏太常邢貞之後，刑穎見一百二十二卷宋文帝元嘉八年。〕</font></font><font size=4px>

 　　4丙子，文惠太子長懋卒。太子風韻甚和，上晚年好遊宴，</font><font size=4px color="#009090"><font size=4px>〔好，呼到翻。〕</font></font><font size=4px>尚書曹事分送太子省之，由是威加內外。</font><font size=4px color="#009090"><font size=4px>〔省，悉景翻。〕</font></font><font size=4px>

 　　太子性奢靡，治堂殿、園囿過於上宮，</font><font size=4px color="#009090"><font size=4px>〔治，直之翻。〕</font></font><font size=4px>費以千萬計，恐上望見之，乃傍門列脩竹；凡諸服玩，率多僭侈，啟於東田起小苑，使東宮將吏更番築，役，</font><font size=4px color="#009090"><font size=4px>〔將，即亮翻。更，工衡翻。更番，分番更作也。〕</font></font><font size=4px>營城包巷，彌亙華遠。</font><font size=4px color="#009090"><font size=4px>〔言其弰極華麗，而延亙又遼遠也。〕</font></font><font size=4px>上性雖嚴，多布耳目，太子所為，人莫敢以聞。上嘗過太子東田，見其壯麗，大怒，收監作主帥；太子皆藏之，由是大被誚責。</font><font size=4px color="#009090"><font size=4px>〔監工銜翻。帥，所類翻。被，皮義翻。誚，才笑翻。〕</font></font><font size=4px>

 　　又使嬖人徐文景造輦及乘輿御物；</font><font size=4px color="#009090"><font size=4px>〔嬖，卑義翻，又博計翻。乘，繩證翻。〕</font></font><font size=4px>上嘗幸東宮，忽忽不暇藏輦，</font><font size=4px color="#009090"><font size=4px>〔忽忽者，急遽之意。〕</font></font><font size=4px>文景乃以佛像內輦人，故上不疑。文景父陶仁謂文景曰：「我正當掃墓待喪耳！」</font><font size=4px color="#009090"><font size=4px>〔掃墓，謂握除墓地也。〕</font></font><font size=4px>仍移家避之。後文景竟賜死，陶仁遂不哭。

 　　及太子卒，上履行東宮，</font><font size=4px color="#009090"><font size=4px>〔行，下孟翻。〕</font></font><font size=4px>見其服玩，大怒，敕有司隨事毀除。以竟陵王子良與太子善，而不啟聞，并責之。

 　　太子素惡西昌侯鸞，嘗謂子良曰：「我意中殊不喜此人，不解其故，</font><font size=4px color="#009090"><font size=4px>〔惡，烏路翻。喜，許記翻。解，戶買，曉也。〕</font></font><font size=4px>當由其福薄故也。」子良為之救解。</font><font size=4px color="#009090"><font size=4px>〔為，于偽翻。〕</font></font><font size=4px>及鸞得政，太子子孫無遺焉。</font><font size=4px color="#009090"><font size=4px>〔西昌侯夷滅太子子孫事見後。按鸞翦除高、武諸子及太子子孫以成篡事，文惠雖不惡之，其子孫亦不能免也。觀隆昌、建武時事，君子謂文惠知所惡矣。〕</font></font><font size=4px>

 　　5二月，魏主始耕藉田於平城南。</font><font size=4px color="#009090"><font size=4px>〔魏起於北荒，未嘗講古者天子親耕之禮，今孝文始行之。藉，在亦翻。〕</font></font><font size=4px>

 　　6 雍州刺史王奐惡寧蠻長史劉興祖，收繫獄，</font><font size=4px color="#009090"><font size=4px>〔雍，於用翻。惡，烏路翻。蕭子顯齊志，寧蠻府屬雍州，別領西新安、義寧、南襄、北建武、蔡陽、永安、安定、懷 化、武寧、新陽、義安、高安、左義陽、南襄城、廣昌、東襄城、北襄城、懷安、北弘農、西弘農、析陽、北義陽、漢廣、中襄城等蠻郡。〕</font></font><font size=4px>誣其搆扇山蠻，欲為亂。敕送興祖下建康；</font><font size=4px color="#009090"><font size=4px>〔自襄陽順流東至建康，故曰下。〕</font></font><font size=4px>奐於獄中殺之，詐云自經。上大怒，遣中書舍人呂文顯、直閤將軍曹道剛將齋仗五百收奐，</font><font size=4px color="#009090"><font size=4px>〔齋仗，齋庫精仗以給禁衛勇力之士。將，即亮翻。〕</font></font><font size=4px>敕鎮西司馬曹虎從江陵歲道會襄陽。

 　　奐子彪，素凶險，奐不能制。長史殷叡，奐之伲也，謂奐曰：「曹、呂來，既不見真敕，恐為姦變，正宜錄取，</font><font size=4px color="#009090"><font size=4px>〔錄，收也，攝也。〕</font></font><font size=4px>馳啟聞耳。」奐納之。</font><font size=4px color="#009090"><font size=4px>〔考異曰：南史：「奐子彪議閉門拒命。叡諫曰：『今開門白服接臺使，不過隳官免爵耳。』彪堅執不同。叡又請遣典籤間道送啟，奐從之。典籤出城，為文顯所執。叡曰：『忠不背國，勇不逃死。』勸奐仰藥。叡與彪同誅。」今從齊書。〕</font></font><font size=4px>彪輒發州兵千餘人，開庫配甲仗，出南堂，陳兵，閉門拒守。奐門生鄭羽叩頭啟奐，乞出城迎臺使，</font><font size=4px color="#009090"><font size=4px>〔使，疏吏翻。〕</font></font><font size=4px>奐曰：「我不作賊，欲先遣啟自申；正恐曹、呂等小人相陵藉，</font><font size=4px color="#009090"><font size=4px>〔陵者侮之而出其上；藉者，蹈之使薦於下。藉，慈夜翻。〕</font></font><font size=4px>故且閉門自守耳。」彪遂出，與虎軍戰，兵敗，走歸。三月，乙亥，司馬黃瑤起、寧蠻長史河東裴叔業於城內起兵，攻奐，斬之，</font><font size=4px color="#009090"><font size=4px>〔為後奐子肅食瑤起之肉張本。〕</font></font><font size=4px>執彪及弟爽、弼、殷叡，怭伏誅。彪兄融、琛死於建康，琛弟祕書丞肅獨得脫，奔魏。</font><font size=4px color="#009090"><font size=4px>〔為王肅屢引魏兵入寇張本。琛，丑林翻。考異曰：南史：「奐弟份自拘請罪，帝宥之。肅屢引魏入至邊，帝謂份曰：『比有北信不﹖』份曰：『肅近忘墳柏，寧遠憶有臣！』按奐以三月死，帝以七月殂，是冬，肅始見魏主於鄴。南史誤也。齊無此語。〕</font></font><font size=4px>

 　　7夏，四月，甲午，立南郡王昭業為皇太孫，東宮文武悉改為太孫官屬，</font><font size=4px color="#009090"><font size=4px>〔東宮官屬，文則太傳、少傳、詹事、率更令、家令、僕、門大夫、中庶子、中舍人、庶子、浩馬、舍人，武則左右衛率、翊軍，步兵，屯騎三校尉、旅賁中郎將、左右積弩將軍、殿中將軍、員外殿中將軍、常從虎賁督。〕</font></font><font size=4px>以太子妃邪王氏為皇太孫太妃，南郡王妃何奼為皇太孫妃。妃，戢之女也。</font><font size=4px color="#009090"><font size=4px>〔何戢見一百三十五卷高帝建元二年。戢，則立翻，又疾立翻。〕</font></font><font size=4px>

 　　8魏太尉丕等請建中宮，戊戌，立皇馮氏。后，熙之女也。</font><font size=4px color="#009090"><font size=4px>〔為後馮后以讒廢張本。〕</font></font><font size=4px>魏主以白虎通云：</font><font size=4px color="#009090"><font size=4px>〔漢章帝集諸儒於白虎觀，義五經同異，作白虎通。〕</font></font><font size=4px>「王者不臣妻之父母」，下詔令太師上書不稱臣，入朝不拜，</font><font size=4px color="#009090"><font size=4px>〔朝，直遙翻。〕</font></font><font size=4px>熙固辭。

 　　9光城蠻帥征虜將軍田益宗師部落四千餘戶叛，降于魏。</font><font size=4px color="#009090"><font size=4px>〔沈約曰：光城郡，疑大明中分弋陽所立五代史志曰：光州光山縣，舊置光城郡。蠻帥，所類翻，宗帥，讀曰率。降，戶江翻。〕</font></font><font size=4px>

 　　10五月，壬戌，魏主宴四廟子孫於宣文堂，親與之齒，用家人禮。</font><font size=4px color="#009090"><font size=4px>〔四廟子孫，謂世祖、恭宗、高宗、顯祖之子孫也。太和十二年起宣文堂、經武殿。用家人禮者，略君臣之敬而序長幼之齒。〕</font></font><font size=4px>

 　　11甲子，魏主臨朝堂，</font><font size=4px color="#009090"><font size=4px>〔朝，直遙翻。〕</font></font><font size=4px>引公卿以下決疑政，錄囚徒。帝謂司空穆亮曰：「自今朝廷政事，日中以前，卿等先自論議；日中以後，朕與卿等共決之。」

 　　12丙子，以宜都王鏗為南豫州刺史。</font><font size=4px color="#009090"><font size=4px>〔鏗，上耕翻。〕</font></font><font size=4px>先是廬陵王子卿為南豫州刺史，</font><font size=4px color="#009090"><font size=4px>〔先，悉薦翻。〕</font></font><font size=4px>之鎮，道中戲部伍為水軍，上聞之，大怒，殺其典籤；以鏗代之。子卿還風，上終身不與相見。

 　　13襄陽蠻酋雷婆思等帥戶千餘求內徙於魏，魏人處之沔北。</font><font size=4px color="#009090"><font size=4px>〔是時沔北之地猶為齊境。雷婆思等蓋居沔南，徙處沔北，則稍近魏境耳。酋，慈由翻。帥，讀曰率。處，昌呂翻。〕</font></font><font size=4px>

 　　14魏主以平城地寒，六月雨雪，</font><font size=4px color="#009090"><font size=4px>〔極陰之地，盛夏雨雪。雨，王遇翻；自上而下曰雨。〕</font></font><font size=4px>風沙常起，</font><font size=4px color="#009090"><font size=4px>〔風沙，大風揚沙也。〕</font></font><font size=4px>將遷都洛陽；恐群臣不從，乃議大舉伐齊，欲以脅眾。齋於明堂左個，</font><font size=4px color="#009090"><font size=4px>〔鄭玄曰：明堂左個大寢南堂東偏也。個，古賀翻。〕</font></font><font size=4px>使太常卿王諶筮之，遇革，帝曰：「『湯、武革命，應乎天而順乎人。』</font><font size=4px color="#009090"><font size=4px>〔此革卦之彖辭也。諶，氏壬翻。〕</font></font><font size=4px>吉孰大焉！」群臣莫敢言。尚書任城王澄曰：「陛下奕葉重光，帝大中土；</font><font size=4px color="#009090"><font size=4px>〔任，音壬，重，宜龍翻。〕</font></font><font size=4px>今出師以征未服，而得湯、武革命之象，未為全吉也。」帝厲聲曰：「繇云：『社稷雖為陛下之有，臣為社稷之臣，安可知危而不言！」帝久之乃解，曰　：「各言其志，夫亦何傷！」

 　　既還宮，</font><font size=4px color="#009090"><font size=4px>〔自明堂左個還宮。〕</font></font><font size=4px>召澄入見，逆謂之曰：「嚮者革卦，今當更與卿論之。明堂之忿，恐人人競言，沮我大計，故以聲色怖文武耳。相識朕意。」</font><font size=4px color="#009090"><font size=4px>〔見，賢遍翻。沮，在呂翻。怖，普布翻。〕</font></font><font size=4px>此乃用武之地，非可文治。今將移風俗，其道誠難，朕欲因此遷宅中原，卿以為何如﹖」</font><font size=4px color="#009090"><font size=4px>〔魏主始與任城王澄言其情。〕</font></font><font size=4px>澄曰：「陛下欲卜宅中土以經略四海，此周、漢所以興隆也。」</font><font size=4px color="#009090"><font size=4px>〔比之周成、康，漢光、明也。〕</font></font><font size=4px>帝曰：「北人習常戀故，必將驚擾，柰何﹖」</font><font size=4px color="#009090"><font size=4px>〔後穆泰等之謀，卒如帝所慮。〕</font></font><font size=4px>澄曰：「非常房也！」〕張良贊漢高帝遷都長安，故以為比。〕

 　　六月，丙戌，命作河橋，欲以濟師。祕書監盧淵上表，以為：「前代承平之主，未嘗親御六軍，決勝行陳之間；</font><font size=4px color="#009090"><font size=4px>〔行，戶剛翻。陳，讀曰陣。〕</font></font><font size=4px>豈非勝之不足為武，不勝有虧威望乎！昔魏武以弊卒一萬破袁紹，</font><font size=4px color="#009090"><font size=4px>〔事見六十二卷漢獻帝建安五年。〕</font></font><font size=4px>謝玄以步兵三千摧苻秦、</font><font size=4px color="#009090"><font size=4px>〔事見一百五卷晉孝武帝太元八年。〕</font></font><font size=4px>勝負之變，決於須臾，不在眾寡也。」詔報曰：「承平之主，所以不親戎事，或以同軌無敵，或似懦劣偷安。今謂之同軌則未然，</font><font size=4px color="#009090"><font size=4px>〔天下混一，則車同軌，書同文。〕</font></font><font size=4px>比之懦劣則可恥，必若王者不當親戎，則先王制，革客，何所施也﹖</font><font size=4px color="#009090"><font size=4px>〔周制五輅，革輅，龍勒條，纓五就，建大白以即戎。鄭氏註：革輅，鞔之以革而漆之，無他飾。條，讀為條。〕</font></font><font size=4px>魏武之勝，蓋由仗順；苻氏之敗，亦由失政；豈寡必能勝眾，弱必能制強邪！」丁未，魏主講武，命尚書李沖典武選。</font><font size=4px color="#009090"><font size=4px>〔時欲用兵，命沖典武選，銓擇才勇之士。選，須絹翻。〕</font></font><font size=4px>

 　　15建康僧法智與徐州民周盤龍等作亂，</font><font size=4px color="#009090"><font size=4px>〔此又一周盤龍，非周奉叔之父。〕</font></font><font size=4px>夜，攻徐州城，入之；刺史王玄邈討誅之。</font><font size=4px color="#009090"><font size=4px>〔徐州城即鍾離城。〕</font></font><font size=4px>

 　　16秋，七月，癸丑，魏立皇子恂為太子。</font><font size=4px color="#009090"><font size=4px>〔為魏主後廢恂張本。〕</font></font><font size=4px>

 　　17戊子，</font><span class="h"><font size=4px>【嚴：「子」改「午」。】</font></font><font size=4px>魏中外戒嚴，發靈布及移書，稱當南伐。</font><font size=4px color="#009090"><font size=4px>〔用兵尚神密。魏主今露其事以布告四方，故亦日露布；移書，則移書於齊境也。〕</font></font><font size=4px>詔發揚、徐州民丁，廣設召募以備之。

 　　中書郎王融，自恃人地，</font><font size=4px color="#009090"><font size=4px>〔王融有俊才，故以人身自高；且王弘曾孫，故以門地自高。〕</font></font><font size=4px>三十內望為公輔。嘗夜直省中，撫案歎曰：「為爾寂寂，</font><font size=4px color="#009090"><font size=4px>〔爾，如此也。寂寂，言冷寞也。〕</font></font><font size=4px>鄧禹笑人！」</font><font size=4px color="#009090"><font size=4px>〔鄧禹年二十四為漢司徒，融年巳過之， 故云然。〕</font></font><font size=4px>行逢朱雀桁開，喧湫不得進，</font><font size=4px color="#009090"><font size=4px>〔朱雀桁當建　康朱雀門，跨秦淮南北岸以渡行人，大路所由也。桁開則行者填咽。湫，子小翻，隘也。經典釋文曰：湫， 徐音秋，又在酒翻。〕</font></font><font size=4px>搥車壁歎曰：「車前無八騶，何得稱丈夫！」</font><font size=4px color="#009090"><font size=4px>〔搥，傳追翻。車前有油壁。自晉以來，諸公、諸從公車前給騶八人。騶，側鳩翻。〕</font></font><font size=4px>竟陵王子 良愛其文學，特親厚之。

 　　融見上有北伐之志，數上書獎勸，</font><font size=4px color="#009090"><font size=4px>〔獎者，推助以成其事。數所角翻。〕</font></font><font size=4px>因大習騎射。騎，奇寄翻。〕及魏將入寇，子良於東府募兵，版融寧朔將將，</font><font size=4px color="#009090"><font size=4px>〔宋泰始初，南攻義嘉，軍功者眾，版不能供，始用黃紙。今版授融，蓋重於黃紙也。或曰：未經敕用者謂之版授。〕</font></font><font size=4px>使典其事。融傾意招納，得江西傖楚數百人，並有幹用。</font><font size=4px color="#009090"><font size=4px>〔傖，助庚翻。〕</font></font><font size=4px>

 　　會上不豫，詔子良甲仗人延昌殿侍醫藥；子良以蕭衍、范雲等皆為帳內軍主。戊辰，遣江州刺史陳顯達鎮樊城。上慮朝野憂遑，</font><font size=4px color="#009090"><font size=4px>〔遑，急也，遽也。〕</font></font><font size=4px>力疾召樂府奏正聲伎。</font><font size=4px color="#009090"><font size=4px>〔江左以清商為正聲伎。伎，渠綺翻。〕</font></font><font size=4px>子良日夜在內，太孫間日參承。</font><font size=4px color="#009090"><font size=4px>〔間曰，隔一日也。間，古莧翻。參，候也。承，奉也。〕</font></font><font size=4px>

 　　戊寅，上疾亟蹔絕；</font><font size=4px color="#009090"><font size=4px>〔氣暫絕而不息也。〕</font></font><font size=4px>太孫未入，內外惶懼，百僚皆已服。王融欲矯詔立子良，詔草已立。蕭衍謂范雲曰：「道路籍籍，皆云將有非常之舉。王元長非濟世才，</font><font size=4px color="#009090"><font size=4px>〔王融，字元長。〕</font></font><font size=4px>視其敗也。」雲曰：「憂國家者，惟有王中書耳。」衍曰：「憂國，欲為周、召邪，欲為豎刁邪﹖」</font><font size=4px color="#009090"><font size=4px>〔召，讀曰邵。按左氏傳：齊桓公既立子昭為太子。易牙有寵於衛姬。衛姬生無虧。易牙因豎刁以薦羞於桓公，遂有寵，公許之立無虧。公卒，易牙入，與豎刁殺群吏翻立無虧。昭奔宋。宋襄公伐齊，殺無虧而立昭，是為孝公。〕</font></font><font size=4px>雲不敢答。及太孫來，王融什服絳衫，於中書省閤口斷東宮仗不得進。</font><font size=4px color="#009090"><font size=4px>〔斷，音短。〕</font></font><font size=4px>頃之，上復蘇，</font><font size=4px color="#009090"><font size=4px>〔復，扶又翻。〕</font></font><font size=4px>問太孫所在，因召東宮器甲皆入，以朝事委尚書左僕射西昌侯鸞。</font><font size=4px color="#009090"><font size=4px>〔朝，直遙翻。〕</font></font><font size=4px>俄而上殂，</font><font size=4px color="#009090"><font size=4px>〔年五十四。〕</font></font><font size=4px>融處分以子良兵禁諸門。</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>鸞聞之，急馳至雲龍門，不得進，鸞曰：「有敕召我！」排之而入，奉太孫登殿，命左右扶出子良；指麾部署，音響如鍾，殿中無不從命。融知不遂釋還省，</font><font size=4px color="#009090"><font size=4px>〔釋戎服還中書省也。〕</font></font><font size=4px>歎曰：「公誤我！」由是鬱林王深怨之。</font><font size=4px color="#009090"><font size=4px>〔太孫即位，尋見廢，弒史以追廢之號書之。為後殺王融張本。〕</font></font><font size=4px>

 　　遣詔曰：「太孫進德日茂，社稷有寄。子良善相毗輔，思弘治道，</font><font size=4px color="#009090"><font size=4px>〔治，直吏翻。〕</font></font><font size=4px>內外眾事無大小悉與鸞參懷，共下意！</font><font size=4px color="#009090"><font size=4px>〔參，豫也。懷，思也。命鸞參豫其事，而詳思其可否也。共下意者，令降心相從，以濟國事也。〕</font></font><font size=4px>尚書中事，職務根本，悉委右僕射王晏、吏部尚書徐孝嗣；軍旅之略，委王敬則、陳顯達、王廣之、王玄邈、沈文季、張緕、薛淵等。」</font><font size=4px color="#009090"><font size=4px>〔自此以上，皆遺詔之辭。緕，古回翻。〕</font></font><font size=4px>

 　　世祖留心政事，務總大體，嚴明有斷，郡縣久於其職，長吏犯法，封刃行誅。故永明之世，百姓豐樂，賊盜屏息。然頗好遊宴，華，靡之事，常言恨之，未能頓遣。</font><font size=4px color="#009090"><font size=4px>〔遣，袪也，逐也。言未能袪逐遊宴之失也。自此以上，史述帝平生之大略。斷，丁亂翻。長，知兩翻。樂，音洛。屏，必郢翻。好，呼到翻。〕</font></font><font size=4px>

 　　鬱林王之未立也，眾皆疑立子良，口語喧騰。武陵王曄於眾中大言曰：「若立長，則應在我；</font><font size=4px color="#009090"><font size=4px>〔世祖諸弟，存者曄為長。長，知兩翻。〕</font></font><font size=4px>立嫡，則應在太孫。」</font><font size=4px color="#009090"><font size=4px>〔鬱林王，諱昭業，字元尚，小字法身，文惠太子長子也，以世嫡立為皇太孫。〕</font></font><font size=4px>由是帝深憑賴之。</font><font size=4px color="#009090"><font size=4px>〔太孫已即位，故書帝。〕</font></font><font size=4px>直閤周奉叔、曹道剛素為帝心膂，並使監殿中直衛；少日，復以道剛為黃門郎。</font><font size=4px color="#009090"><font size=4px>〔監，古銜翻。少，詩沼翻。復，扶又翻。為西昌侯鸞欲弒先除周奉叔、曹道剛張本。〕</font></font><font size=4px>

 　　初，西昌侯鸞為太祖所愛，</font><font size=4px color="#009090"><font size=4px>〔事見一百三十五卷高帝建元二年。〕</font></font><font size=4px>鸞性儉素，車服儀從，同於素士，所居官名為嚴能，故世祖亦重之。</font><font size=4px color="#009090"><font size=4px>〔鸞初為安吉令，有嚴能之名。王子侯舊乘纏帷車，儀從如素士。從，才用翻。〕</font></font><font size=4px>世祖遺詔，使竟陵王子良輔政，鸞知尚書事。子良素仁厚，不樂世務，</font><font size=4px color="#009090"><font size=4px>〔槳，音洛。〕</font></font><font size=4px>乃更推鸞，故遺詔云「事無木小，悉與鸞參懷」，子良之志也。</font><font size=4px color="#009090"><font size=4px>〔史言子良無奪適之志。〕</font></font><font size=4px>

 　　帝少養於子良紀袁氏，</font><font size=4px color="#009090"><font size=4px>〔少，詩照翻。〕</font></font><font size=4px>慈愛甚著。及王融有謀，</font><font size=4px color="#009090"><font size=4px>〔史言奪適之謀出於王融。〕</font></font><font size=4px>遂深忌子良。太行出太極殿，子良居中書省，帝使虎賁中郎將潘敞領二人仗屯太極殿西階以防之。</font><font size=4px color="#009090"><font size=4px>〔中書省蓋在太極殿西，故使屯於西階以防子良。賁，音奔。將，即亮翻。〕</font></font><font size=4px>既成，服，諸王皆出，子乞停至山陵，不許。</font><font size=4px color="#009090"><font size=4px>〔乞停中書省，俟梓宮出葬而後也。〕</font></font><font size=4px>

 　　壬午，稱遺詔，以武陵王曄為衛將軍，與征南大將軍陳顯達並開府儀同三司；尚書左僕射、西昌侯鸞為尚書令；太孫詹事沈文季為護軍。</font><font size=4px color="#009090"><font size=4px>〔史言遺詔本無此段除授，當時稱遺詔行之。〕</font></font><font size=4px>癸未，以竟陵王子良為太傅；蠲除三調柔眾逋，</font><font size=4px color="#009090"><font size=4px>〔三調、謂調粟、調帛及雜調也。逋，久負也。〕</font></font><font size=4px>省御府及無用池田、邸治，</font><font size=4px color="#009090"><font size=4px>〔「治」據蕭子顯齊書當作「冶」，謂冶鑄之所也。〕</font></font><font size=4px>減關市征稅。先是蠲原之詔，多無事實，濬責如故。</font><font size=4px color="#009090"><font size=4px>〔所謂「黃放白催」也。先，悉薦翻。〕</font></font><font size=4px>是時西昌侯鸞知政，恩信兩行，眾皆悅之。</font><font size=4px color="#009090"><font size=4px>〔史為西昌侯鸞篡國張本。〕</font></font><font size=4px>

 　　18魏山陽景桓公尉元卒。</font><font size=4px color="#009090"><font size=4px>〔尉，紆勿翻。〕</font></font><font size=4px>

 　　19魏主使錄尚書事廣陵王羽持節安撫六鎮，發其突騎。</font><font size=4px color="#009090"><font size=4px>〔騎奇寄翻；下同。〕</font></font><font size=4px>丁亥，魏主辭永固陵；己丑發平城，南伐，步騎三十餘萬；使太尉丕與廣陵王羽翻守平城，並君使持節。</font><font size=4px color="#009090"><font size=4px>〔晉制，使持節得殺二千石以下。杜佑曰：留守，周之君陳似其任也，此後無聞。漢和帝南巡，祠園廟，張禹以太尉兼衛留守。晉惠帝幸長安，僕射荀藩等與遣官在洛者為留臺，承制行事。其後安帝播遷，劉裕亦置留臺。後魏孝文帝南伐，以太尉丕、廣陵王羽留守京師，留守之制因此。〕</font></font><font size=4px>羽曰：「太尉宜專節度，臣正可為副。」魏主曰：「老者之智，少者之決，</font><font size=4px color="#009090"><font size=4px>〔言老者經事多，故智慮深遠；少者氣盛，故臨事有斷。少，讀詔翻。〕</font></font><font size=4px>汝無辭也。」以河南王幹為車騎大將軍、都督關右諸軍事，又以司空穆亮、安南將軍盧淵、平南將軍薛胤皆為幹副，眾合七萬出子午谷。</font><font size=4px color="#009090"><font size=4px>〔欲攻梁、益也。〕</font></font><font size=4px>胤，辯之曾孫也。</font><font size=4px color="#009090"><font size=4px>〔薛辯見一百一十八卷晉安帝義熙十三年。〕</font></font><font size=4px>

 　　20鬱林王性辯慧，美容止，善應對，哀樂過人；</font><font size=4px color="#009090"><font size=4px>〔樂，音洛。〕</font></font><font size=4px>世祖由是愛之。而矯情傭詐，陰懷鄙慝，與左右群小共衣食，同臥起。

 　　始為南郡王，從竟陵王子良在西州，</font><font size=4px color="#009090"><font size=4px>〔帝少養於子良紀袁氏，子良為揚州刺史，故帝從在西州。〕</font></font><font size=4px>文惠太子每禁其起居，節其用度。王密就富人求錢，無敢不與。別作鑰鉤，</font><font size=4px color="#009090"><font size=4px>〔鉤，所以啟鑰，今謂之鑰匙。〕</font></font><font size=4px>夜開西州後閤，與左右至諸營置中淫宴。師史仁祖、侍書胡天翼</font><font size=4px color="#009090"><font size=4px>〔王國有師掌導之教訓，侍書掌教之書翰。〕</font></font><font size=4px>相謂曰：「若言之二宮，</font><font size=4px color="#009090"><font size=4px>〔二宮，謂上宮及東宮也。〕</font></font><font size=4px>則其事未易；</font><font size=4px color="#009090"><font size=4px>〔易，以豉翻。〕</font></font><font size=4px>若於營署為異人所毆</font><font size=4px color="#009090"><font size=4px>〔毆，烏口翻。〕</font></font><font size=4px>及犬物所傷，豈直置止一身，亦當盡室及禍。年各七十，餘生豈足吝邪！」數日間，二人相繼自殺，二宮不知也。</font><font size=4px color="#009090"><font size=4px>〔人莫知其子之惡，其斯之謂歟。〕</font></font><font size=4px>所愛左右，皆逆加官爵，疏於黃紙，使囊盛帶之，</font><font size=4px color="#009090"><font size=4px>〔盛，時征翻。〕</font></font><font size=4px>許南面之日，依此施行。

 　　侍太子疾及居喪，憂容號毀，</font><font size=4px color="#009090"><font size=4px>〔號，戶刀翻。〕</font></font><font size=4px>見者嗚咽；裁還和室，即歡笑酣飲。常令女巫楊氏禱祀，速求天位。及太子卒，</font><font size=4px color="#009090"><font size=4px>〔文惠太子卒於是年正月。〕</font></font><font size=4px>謂由楊氏之力，倍加敬信。既為太孫，</font><font size=4px color="#009090"><font size=4px>〔是年夏四月，自南郡王為太孫。〕</font></font><font size=4px>世祖有疾，又令楊氏禱祀。時何妃猶在西州，</font><font size=4px color="#009090"><font size=4px>〔太孫居東宮，何妃尚留西州。〕</font></font><font size=4px>世祖疾稍危，太孫與何妃書，紙中央作一大喜字，而作三十六小嘉字繞之。

 　　侍世祖疾，言發淚下。世祖以為必為負 荷大業，</font><font size=4px color="#009090"><font size=4px>〔荷，下可翻，又讀如字。〕</font></font><font size=4px>曰：「五年中一委宰相，汝勿措意；五年外勿復委人。</font><font size=4px color="#009090"><font size=4px>〔復，扶又翻。〕</font></font><font size=4px>若自作無成，無所多恨。」臨終，執其手曰：「若憶 翁，當好作！」</font><font size=4px color="#009090"><font size=4px>〔作，音佐。韓愈方橋詩曰：「非閣復非船，可居兼可過。若欲問方橋，方橋如此作。」註云：白樂天、皮日休詩皆自註曰：音佐。朱晦曰：今按廣 韻：作，造也。荀子：肉腐出蟲，魚枯生蠹，貪利忘身，禍烖及作。音將祚翻，及廉范五袴之謠，皆已為此音矣。然讀為佐音者，又將祚之訛也。而世俗所用，從「人」從「故」而切將祚者，又字之俗體也。〕</font></font><font size=4px>遂殂。大斂始畢，悉呼世祖諸伎，備奏眾樂。

 　　即位十餘日，即收王融下廷尉，</font><font size=4px color="#009090"><font size=4px>〔斂，力贍翻。伎，渠綺翻。下，戶嫁翻。〕</font></font><font size=4px>使中丞孔稚珪奏融險躁輕狡，招納不逞，誹謗朝政。</font><font size=4px color="#009090"><font size=4px>〔朝，直遙翻。〕</font></font><font size=4px>融求援於竟陵王子良，子良憂懼，不敢救，遂於獄賜死，時年二十七。

 　　初，融欲與東海徐勉相識，每託人召之。勉謂人曰：「王君名高望促，</font><font size=4px color="#009090"><font size=4px>〔言名雖高而輕躁，人知其必及禍，故望促。〕</font></font><font size=4px>難可輕</font><img src="pic/07.jpg" alt="" width="24" height="24"><font size=4px>衣裾。」</font><font size=4px color="#009090"><font size=4px>〔類篇：</font><img src="pic/07.jpg" alt="" width="24" height="24"><font size=4px>，毗祭翻。弊，或從「衣」，此云</font><img src="pic/07.jpg" alt="" width="24" height="24"><font size=4px>者，義與弊同。〕</font></font><font size=4px>我而融及禍。勉由是知名。太與生會稽魏準，以才學為融所賞；</font><font size=4px color="#009090"><font size=4px>〔會，工外翻。〕</font></font><font size=4px>融欲立子良，準鼓成其事。</font><font size=4px color="#009090"><font size=4px>〔鼓以作氣，言鼓作融氣以成其事。〕</font></font><font size=4px>太學生虞羲、丘國賓竊相謂曰：「竟陵才弱，王中書無斷，</font><font size=4px color="#009090"><font size=4px>〔斷，丁亂翻。〕</font></font><font size=4px>敗在眼中矣。」及融誅，召準入舍入省詰問。</font><font size=4px color="#009090"><font size=4px>〔詰，去吉翻。〕</font></font><font size=4px>惶懼而死，舉體皆青，時人以為膽破。

 　　21壬寅，魏主至肆州，</font><font size=4px color="#009090"><font size=4px>〔魏收志：肆州治九原天賜二年為鎮，宜君七年置州，領永安、秀容、鴈門郡。而永安郡定襄縣註云：真君七年，併雲中、九原、晉昌屬焉，則知魏肆州蓋治定襄之九原也。然此定襄亦非漢之定襄縣地，蓋曹魏所置新昌邵之定襄縣，其地在陘嶺之南，古定襄在陘嶺之北。隋志：鴈門郡，後周置肆州，隨改曰代州。又有定襄郡，開皇五年置雲州總管府。此蓋因古定襄以名郡，參考可矣。宋白曰：後置肆州，治秀容城，領靈丘等八郡。〕</font></font><font size=4px>見道路民有跛眇者，停駕慰勞，</font><font size=4px color="#009090"><font size=4px>〔勞，力到翻。〕</font></font><font size=4px>給衣食終身。</font><font size=4px color="#009090"><font size=4px>〔此亦可謂惠而不知為政矣。見者則給衣食，目所不見者，豈能徧給其衣食哉！古之為政者，孤獨廢疾者皆有以養之，豈必待身親見而後養之也！跛者，一足偏短。眇者，一目偏盲。眇，亡沼翻。〕</font></font><font size=4px>

 　　大司馬安定王休執軍士為盜者三人以徇於軍，將斬之。魏主行軍遇之，</font><font size=4px color="#009090"><font size=4px>〔行，卜孟翻，循行也。〕</font></font><font size=4px>命赦之，休不可，曰：「陛下親御六師，將遠清江江表，今始行至此，而小人已為攘盜，不斬之，何以禁姦！」帝曰：誠如卿言。然王者之體，時有非常之澤。三人罪雖應死，而因緣遇朕，雖違軍法，可特赦之。」既而謂司徒馮誕曰：「大司馬執法嚴，諸君不可不慎。」</font><font size=4px color="#009090"><font size=4px>〔馮誕后戚，既親且貴，故語之以儆百司。〕</font></font><font size=4px>於是軍中肅然。

 　　臣光曰：人主之於其國譬猶一身，視遠如視邇，在境如在庭。舉賢才以任百官，修政事以利百姓，則封域之內無不得其所矣。是以先王黈纊塞耳，前旒蔽明，欲其廢耳目之近用，推聰明於四遠也。</font><font size=4px color="#009090"><font size=4px>〔東方朔曰：冕而前旒，所以蔽明；黈纊充耳，所以塞聰。如淳註曰：黈，音主苟翻，謂以玉為瑱，用黈纊懸之也。師古曰：如說非也。黈，黃色也；纊，綿也。以黃綿為丸，用組懸之，〕</font></font><font size=4px>於道路之所遇，則所遺者多矣，其為仁也，不亦微乎！況赦罪人橈有司之法，</font><font size=4px color="#009090"><font size=4px>〔橈，奴教翻。〕</font></font><font size=4px>尤非人君之體也。惜也！孝文，魏之賢君，而猶有是乎！

 　　22戊申，魏主至并州。并州刺史王襲，治有聲跡，</font><font size=4px color="#009090"><font size=4px>〔治，直吏翻。〕</font></font><font size=4px>境內安靜，帝嘉之。襲教民多立銘置道側，虛稱其美；帝聞而問之，襲對不以實。帝怒，降襲號二等。</font><font size=4px color="#009090"><font size=4px>〔號者，所領將軍號也。〕</font></font><font size=4px>

 　　23九月，壬子，魏遣兼員外散騎常侍勃海高聰等來聘。

 　　24丁巳，魏主詔車駕所經，傷民秋稼者，畝給穀五斛。

 　　25辛酉，追尊文惠太子為文皇帝，廟號世宗。

 　　26世祖梓宮下渚，</font><font size=4px color="#009090"><font size=4px>〔渚，在東府前，秦淮之渚也。〕</font></font><font size=4px>帝於端門內奉辭。轀輬車未出端門，亟稱疾還內。</font><font size=4px color="#009090"><font size=4px>〔端門，宮之正南門。內，大內也。轀，立溫。輬，音涼。〕</font></font><font size=4px>裁入閤，即於內奏胡伎，鞞鐸之聲，響震內外。</font><font size=4px color="#009090"><font size=4px>〔伎，渠綺翻。鞞，頻迷翻。〕</font></font><font size=4px>丙寅，葬武皇帝於景安陵，廟號世祖。</font><font size=4px color="#009090"><font size=4px>〔景安陵亦在武進，帝遺詔所命陵名也，在休安陵東所卜第三處。休安陵，蓋帝祖宋太常樂所葬，高帝受禪，尊為休安陵。〕</font></font><font size=4px>

 　　27戊辰，魏主濟河；庚午，至洛陽；壬申，詣故戊學觀石經。</font><font size=4px color="#009090"><font size=4px>〔故太學，漢、魏所營者。〕</font></font><font size=4px>

 　　28乙亥，鄧至王像舒彭遣其子舊朝不魏，</font><font size=4px color="#009090"><font size=4px>〔朝，直遙翻。〕</font></font><font size=4px>且請傳位於舊；魏主許之。

 　　29魏主自發平城至洛陽，霖雨不止。丙子，詔諸軍前發。丁丑，帝戎服，執鞭乘馬而出。群臣稽顙於馬前。</font><font size=4px color="#009090"><font size=4px>〔稽顙於前，將諫南伐也。稽，音啟。〕</font></font><font size=4px>帝曰：「廟算已定，大軍將進，諸公更欲何云﹖」尚書李沖等曰：「今者之舉，天下所不願，雖陛下欲之；臣不知陛下獨行，竟何之也！</font><font size=4px color="#009090"><font size=4px>〔言違眾南伐，無異獨行。〕</font></font><font size=4px>臣等有其意而無其辭，敢以死請！」帝大怒曰：「吾方經營天下，期於混臺，而卿等儒生屢疑大計，斧鉞有常，卿勿復言！」</font><font size=4px color="#009090"><font size=4px>〔此亦所以怖群臣而決遷都之計也。復，扶又翻。〕</font></font><font size=4px>策馬將出。於是安定王休等並慇勤泣諫。帝及論群臣曰：「今者興發不小，動而無成，何以示後！朕世居幽朔，欲南遷中土；苟不南伐，當遷都於此，王公以為何如﹖欲遷者左，不欲者右。」</font><span class="h"><font size=4px>【章：十二行本「右」下有「未定王休等相帥如右」九字；乙十一行本同；孔本同；張校同。】</font></font><font size=4px>南安王楨進曰：「『成大功者不謀於眾。』</font><font size=4px color="#009090"><font size=4px>〔弔奏商鞅之言。〕</font></font><font size=4px>今陛下苟輟南伐之謀，遷都洛邑此臣等之願，蒼生之幸也。」群臣皆呼萬歲。時人舊人雖不願內徙，</font><font size=4px color="#009090"><font size=4px>〔舊人，謂與魏同起於北荒之子孫，即所謂國人。〕</font></font><font size=4px>而憚於南伐，無敢言者；遂定遷都之計。

 　　李沖言於上曰：「陛下將定鼎洛邑，宗廟宮室，非可馬上遊行以待之。願陛暫還代都，俟群臣營畢功，然後備文物、鳴和鸞而臨之。」帝曰：「朕將妄省州郡，</font><font size=4px color="#009090"><font size=4px>〔省，悉景翻。〕</font></font><font size=4px>至鄴小停，春首即還，未宜歸北。」</font><font size=4px color="#009090"><font size=4px>〔不肯烕北，蓋慮北人歸代復戀土重遷也。〕</font></font><font size=4px>乃遣任城王澄還平城，論留司百官以遷都之事，曰：「今日真所謂革也。</font><font size=4px color="#009090"><font size=4px>〔謂前筮之遇革，今之遷都真以革北方之俗。易說卦曰：革，去故也。〕</font></font><font size=4px>王其勉之！」

 　　帝以群臣意多異同，謂衛尉卿、鎮南將軍于烈曰：「卿意如何﹖」烈曰：「陛下聖略淵遠，非愚淺所測。若隱心而言，</font><font size=4px color="#009090"><font size=4px>〔隱，度也。度，徒洛翻。〕</font></font><font size=4px>樂遷之與戀舊，適中半耳。」</font><font size=4px color="#009090"><font size=4px>〔樂，音洛。中，竹仲翻。〕</font></font><font size=4px>帝曰：「卿既不唱異，</font><font size=4px color="#009090"><font size=4px>〔言不唱為異論也。〕</font></font><font size=4px>即是肯同，深感不言之益。」使還鎮平城，曰：「留臺庶政一以相委。」烈，栗磾之孫也。</font><font size=4px color="#009090"><font size=4px>〔于栗磾事魏道武帝健將也。磾，于奚翻。〕</font></font><font size=4px>

 　　先是，北地民支酉聚眾數竹，起兵於長安城北石山，</font><font size=4px color="#009090"><font size=4px>〔北地郡，魏孝文帝太和十一年置班州，十四年改邠州。按水經註，石山當在長安城東北，有敷谷，敷水出焉，北流注于渭。先，悉薦翻。〕</font></font><font size=4px>遣使告梁州刺史陰智伯；</font><font size=4px color="#009090"><font size=4px>〔欲邀結齊師以為應援。使，疏翻吏翻。〕</font></font><font size=4px>泰州民王廣亦起兵應之，攻執魏刺史劉藻，秦、雍間七州民皆響震，</font><font size=4px color="#009090"><font size=4px>〔七州：雍、岐、秦、南秦、涇、邠、華也。雍，於用翻。〕</font></font><font size=4px>眾至十萬，各守堡壁以待齊救。魏河南王幹引兵擊之，幹兵大敗；支酉進至咸陽北濁谷，穆亮與戰，又敗；</font><font size=4px color="#009090"><font size=4px>〔考異曰：齊書「穆亮」作「繆者生」，今從魏書。〕</font></font><font size=4px>陰智伯遣軍主席德仁等將兵數千與相應接。酉等進向長安，盧淵、薛胤等拒擊，大破之，降者數萬口。</font><font size=4px color="#009090"><font size=4px>〔降，戶江翻。〕</font></font><font size=4px>淵唯誅首惡，餘悉不問，獲酉、廣，並斬之。

 　　30冬，十月，戊寅朔，魏主如金墉城，徵穆亮，</font><font size=4px color="#009090"><font size=4px>〔徵穆亮於關右。〕</font></font><font size=4px>使與尚書李沖、將作匠董爾經營洛都。</font><font size=4px color="#009090"><font size=4px>〔「董爾」，北史作「董爵」。〕</font></font><font size=4px>己卯，如河南城；乙酉，如豫州；</font><font size=4px color="#009090"><font size=4px>〔自金墉西如河南，又自河南東如豫州。此豫州謂虎牢城也。魏明元帝取虎牢置豫州；獻文帝取懸瓠又置豫州，以虎牢為北豫州；今主太和十九年罷北豫州，置東中府。〕</font></font><font size=4px>癸巳，舍于右濟。乙未，魏解嚴，設壇于滑臺城東，告行廟以遷都之意。</font><font size=4px color="#009090"><font size=4px>〔遷都之議既定。停南伐之師，故解嚴。奉神主而行，故有行廟。〕</font></font><font size=4px>大赦。起滑臺宮。任城王澄至平城，眾始聞遷都，莫不驚駭。澄援引古今，徐以曉之，眾乃開伏。</font><font size=4px color="#009090"><font size=4px>〔開，發也。伏，厭伏也。言北人安土重遷，蔽於此說，不肯降心以相從。澄援引曉喻以發其蒙，莫不厭伏也。〕</font></font><font size=4px>澄還報於滑臺。魏主喜曰：「非作城，朕事不成。」

 　　31壬寅，尊皇太孫太妃為皇太后；</font><font size=4px color="#009090"><font size=4px>〔即文惠太子妃王氏也。〕</font></font><font size=4px>立妃為皇后。</font><font size=4px color="#009090"><font size=4px>〔即何妃也。〕</font></font><font size=4px>

 　　32癸卯，魏主如鄴城。王肅見魏主於鄴，</font><font size=4px color="#009090"><font size=4px>〔是年三月王肅奔魏，今方得見魏主。〕</font></font><font size=4px>陳伐齊之策。魏主與之言，不覺促席移晷。</font><font size=4px color="#009090"><font size=4px>〔降人初至，君臣情分甚為闊疏。言有當心，故促席近前以聽之，不覺其分之疏也；與之言而弗厭倦，日為之移晷，不覺其久也。〕</font></font><font size=4px>自是器遇日隆，親舊貴臣莫能間也。魏主或屏左右與肅語，至夜分不罷，</font><font size=4px color="#009090"><font size=4px>〔間，古莧翻。屏，必郢翻。〕</font></font><font size=4px>自謂君臣相得之晚。尋除輔國將軍、大將軍長史。時魏主方義興禮樂，變華風，凡威儀文物，夕肅所定。

 　　33乙巳，魏主遣安定王休帥從官迎家於平城。</font><font size=4px color="#009090"><font size=4px>〔帥，讀曰率。從，才用翻。〕</font></font><font size=4px>

 　　34辛亥，封皇弟昭文為新安王，昭秀為臨海王，昭粲為永嘉王。

 　　35魏主築宮於鄴西，十一月，癸亥，徙居之。

 　　36御史丞江淹劾奏前益州刺史劉悛、梁州刺史陰智伯贓貨巨萬，皆抵罪。初，悛罷廣、司二州，</font><font size=4px color="#009090"><font size=4px>〔按齊書劉悛傳：悛出督廣州世祖自尋陽東一，遇悛舟於渚間。是時，齊未受禪也。罷廣州計當在世祖居東宮時。世祖即位，悛自廣陵遷督司州，徵入為刁嫌侍中。悛，七倫翻，又丑緣翻。〕</font></font><font size=4px>傾貲以獻世祖，家無留儲。在益州，作金浴分，餘物稱是。及鬱林王即位，悛所獻減少。</font><font size=4px color="#009090"><font size=4px>〔稱，尺證翻。少，詩沼翻。悛傳云：悛作金浴盆等，欲以獻世祖。還都而世祖晏駕鬱林新立，遂咸其所獻。〕</font></font><font size=4px>帝怒，收悛付廷尉，欲殺之；西昌侯鸞救之，得免，猶禁錮終身。，悛，勵之子也。</font><font size=4px color="#009090"><font size=4px>〔劉勵死於桂陽之難。〕</font></font><font size=4px>
</font><!--/HTMLBUILERPART0--><font size=4px>