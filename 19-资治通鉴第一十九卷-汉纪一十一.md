<font size=4px>　　汉纪十一　起强圉大荒落，尽玄黓阉茂，凡六年。

 　　世宗孝武皇帝中之上

 　　元朔五年（丁巳，公元前一二四年）

 　　冬，十一月，乙丑，薛泽免。以公孙弘为丞相，封平津侯。</font><font size=4px color="#009090"><font size=4px>〔勃海郡高成县有平津乡。宋白曰：沧州盐山县，勃海高成县也，有平津乡。考异曰：史记将相名臣表、汉书公卿百官表，弘为相皆在今年。建元以来侯者表、恩泽侯表皆云"元朔三年封侯"。按三年弘始为御史大夫。盖误书"五"为"三"，因置于三年耳。〕</font></font><font size=4px>丞相封侯自弘始。</font><font size=4px color="#009090"><font size=4px>〔汉初常以列侯为丞相，弘则既相而后封侯，故丞相封侯自弘始。〕</font></font><font size=4px>

 　　时上方兴功业，弘于是开东合以延贤人，</font><font size=4px color="#009090"><font size=4px>〔师古曰：合，小门也；东向开之，避当庭门而引客，别于掾史官属也。〕</font></font><font size=4px>与参谋议。每朝觐奏事，因言国家便宜，上亦使左右文学之臣与之论难。</font><font size=4px color="#009090"><font size=4px>〔难，乃旦翻。〕</font></font><font size=4px>弘尝奏言："十贼彍弩，</font><font size=4px color="#009090"><font size=4px>〔张晏曰：彍，音郭。师古曰：引满曰彍。〕</font></font><font size=4px>百吏不敢前。请禁民毋得挟弓弩，便。"上下其议。</font><font size=4px color="#009090"><font size=4px>〔下，遐嫁翻。〕</font></font><font size=4px>侍中吾丘寿王对曰："臣闻古者作五兵，</font><font size=4px color="#009090"><font size=4px>〔师古曰：五兵，谓矛、戟、弓、剑、戈。吾，读曰虞。〕</font></font><font size=4px>非以相害，以禁暴讨邪也。秦兼天下，销甲兵，折锋刃；其后民以耰鉏、棰梃相挞击，</font><font size=4px color="#009090"><font size=4px>〔师古曰：耰，摩田之器也。棰，马挝也。梃，大杖也。折，而设翻。耰，音忧。梃，大鼎翻。挞，音闼。〕</font></font><font size=4px>犯法滋众，盗贼不胜，</font><font size=4px color="#009090"><font size=4px>〔师古曰：滋，益也。不胜，言不可胜也。〕</font></font><font size=4px>卒以乱亡。</font><font size=4px color="#009090"><font size=4px>〔卒，子恤翻。〕</font></font><font size=4px>故圣王务教化而省禁防，知其不足恃也。礼曰：『男子生，桑弧、蓬矢以举之，』明示有事也。</font><font size=4px color="#009090"><font size=4px>〔记内则：国君世子生三日，射人以桑弧、蓬矢六射天地四方。注云：天地四方，男子之所有事也。〕</font></font><font size=4px>大射之礼，自天子降及庶人，三代之道也。</font><font size=4px color="#009090"><font size=4px>〔古者天子射豹侯，诸侯射熊侯，卿大夫射麋侯，士射鹿侯、豕侯。周官又以乡射之礼询众庶。〕</font></font><font size=4px>愚闻圣王合射以明教矣，未闻弓矢之为禁也。且所为禁者，为盗贼之以攻夺也；</font><font size=4px color="#009090"><font size=4px>〔为盗之为，于伪翻。〕</font></font><font size=4px>攻夺之罪死；然而不止者，大奸之于重诛，固不避也。臣恐邪人挟之而吏不能止，良民以自备而抵法禁，</font><font size=4px color="#009090"><font size=4px>〔师古曰：抵，触也。〕</font></font><font size=4px>是擅贼威而夺民救也。窃以为大不便。"书奏，上以难弘，弘诎服焉。</font><font size=4px color="#009090"><font size=4px>〔难，乃旦翻。诎，与屈同。〕</font></font><font size=4px>

 　　弘性意忌，外宽内深；诸尝与弘有隙，无近远，虽阳与善，后竟报其过。董仲舒为人廉直，以弘为从谀，弘嫉之。胶西王端骄恣，数犯法，</font><font size=4px color="#009090"><font size=4px>〔端，景帝子，前三年受封。数，所角翻；下同。〕</font></font><font size=4px>所杀伤二千石甚众。弘乃荐仲舒为胶西相；仲舒以病免。汲黯常毁儒，面触弘，弘欲诛之以事，</font><font size=4px color="#009090"><font size=4px>〔以事致其罪而诛之。〕</font></font><font size=4px>乃言上曰："右内史界部中多贵臣、宗室，难治，非素重臣不能任，请徙黯为右内史。"</font><font size=4px color="#009090"><font size=4px>〔右内史后为右扶风。治，直之翻。任，音壬。〕</font></font><font size=4px>上从之。

 　　春，大旱。

 　　匈奴右贤王数侵扰朔方。天子令车骑将军青将三万骑出高阙，卫尉苏建为游击将军，左内史李沮为强弩将军，</font><font size=4px color="#009090"><font size=4px>〔沮，音俎。〕</font></font><font size=4px>太仆公孙贺为骑将军，代相李蔡为轻车将军，皆领属车骑将军，俱出朔方；大行李息、岸头侯张次公为将军，俱出右北平；凡十余万人，击匈奴。贤王以为汉兵远，不能至，饮酒，醉。卫青等兵出塞六七百里，夜至，围右贤王。右贤王惊，夜逃，独与壮骑数百驰，溃围北去。得右贤裨王十余人，</font><font size=4px color="#009090"><font size=4px>〔师古曰：裨王，小王也，犹言裨将也。裨，频移翻。〕</font></font><font size=4px>众男女万五千余人，畜数十百万，</font><font size=4px color="#009090"><font size=4px>〔师古曰：数十万以至百万。畜，许救翻。〕</font></font><font size=4px>于是引兵而还。

 　　至塞，天子使使者持大将军印，即军中拜卫青为大将军，诸将皆属焉。夏，四月，乙未，复益封青八千七百户，</font><font size=4px color="#009090"><font size=4px>〔复，扶又翻。〕</font></font><font size=4px>封青三子伉、不疑、登皆为列侯。</font><font size=4px color="#009090"><font size=4px>〔师古曰：伉，音杭，又工郎翻。伉为宜春侯，不疑为阴安侯，登为发干侯。〕</font></font><font size=4px>青固谢曰：</font><font size=4px color="#009090"><font size=4px>〔师古曰：固，谓再三也。〕</font></font><font size=4px>"臣幸得待罪行间，</font><font size=4px color="#009090"><font size=4px>〔行，户刚翻。〕</font></font><font size=4px>赖陛下神灵，军大捷，皆诸校尉力战之功也。陛下幸已益封臣青；臣青子在襁褓中，未有勤劳，上列地封为三侯，</font><font size=4px color="#009090"><font size=4px>〔"列"，汉书作"裂"。〕</font></font><font size=4px>非臣待罪行间所以劝士力战之意也。"天子曰："我非忘诸校尉功也。"乃封护军都尉公孙敖为合骑侯，</font><font size=4px color="#009090"><font size=4px>〔晋灼曰：合骑侯，犹冠军、从票之名也。余据功臣表，合骑侯食邑于渤海高成。〕</font></font><font size=4px>都尉韩说为龙頟侯，</font><font size=4px color="#009090"><font size=4px>〔班志，龙頟，侯国，属平原郡。頟，音洛。〕</font></font><font size=4px>公孙贺为南窌侯，</font><font size=4px color="#009090"><font size=4px>〔窌，匹孝翻，又普孝翻。〕</font></font><font size=4px>李蔡为乐安侯，</font><font size=4px color="#009090"><font size=4px>〔"乐安"，功臣表作"安乐"，食邑于琅邪之昌县。〕</font></font><font size=4px>校尉李朔为涉轵侯，</font><font size=4px color="#009090"><font size=4px>〔"涉轵"，班史卫青传作"陟轵"，功臣表作 "轵"，食邑于齐郡之西安。〕</font></font><font size=4px>赵不虞为随成侯，</font><font size=4px color="#009090"><font size=4px>〔随成侯，功臣表，食邑于千乘县。〕</font></font><font size=4px>公孙戎奴为从平侯，</font><font size=4px color="#009090"><font size=4px>〔从平侯，食邑于东郡乐昌。〕</font></font><font size=4px>李沮、李息及校尉豆如意</font><font size=4px color="#009090"><font size=4px>〔班史"豆"作"窦"。〕</font></font><font size=4px>皆赐爵关内侯。

 　　于是青尊宠，于群臣无二，公卿以下皆卑奉之，独汲黯与亢礼，</font><font size=4px color="#009090"><font size=4px>〔亢，音抗。〕</font></font><font size=4px>人或说黯曰："自天子欲群臣下大将军，</font><font size=4px color="#009090"><font size=4px>〔说，式芮翻。师古曰：下，户嫁翻。〕</font></font><font size=4px>大将军尊重，君不可以不拜。"黯曰："夫以大将军有揖客，反不重邪！"</font><font size=4px color="#009090"><font size=4px>〔师古曰：言能降贵以礼士，最为重也。〕</font></font><font size=4px>大将军闻，愈贤黯，数请问国家朝廷所疑，</font><font size=4px color="#009090"><font size=4px>〔数，所角翻。〕</font></font><font size=4px>遇黯加于平日。大将军青虽贵，有时侍中，上踞厕而视之；</font><font size=4px color="#009090"><font size=4px>〔如淳曰：厕，溷也。孟康曰：厕，床边侧也。师古曰：如说是也。仲冯曰：厕，当从孟说。古者见大臣则御坐为起；然则踞厕者轻之也。〕</font></font><font size=4px>丞相弘燕见，上或时不冠；至如汲黯见，</font><font size=4px color="#009090"><font size=4px>〔见，贤遍翻。〕</font></font><font size=4px>上不冠不见也。上尝坐武帐中，</font><font size=4px color="#009090"><font size=4px>〔应劭曰：武帐，织成帐为武士象也。孟康曰：今御武帐置兵，阑五兵于帐中也。师古曰：孟说是。韦昭曰：以武名之，示威。〕</font></font><font size=4px>黯前奏事，上不冠，望见黯，避帐中，使人可其奏。其见敬礼如此。

 　　夏，六月，诏曰："盖闻导民以礼，风之以乐。</font><font size=4px color="#009090"><font size=4px>〔师古曰：风，教也。诗序曰：上以风化下。〕</font></font><font size=4px>今礼坏、乐崩，朕甚闵焉。其令礼官劝学兴礼以为天下先！"于是丞相弘等奏："请为博士官置弟子五十人，复其身；</font><font size=4px color="#009090"><font size=4px>〔为，于伪翻。复，方目翻。〕</font></font><font size=4px>第其高下，以补郎中文学掌故；</font><font size=4px color="#009090"><font size=4px>〔儿宽以射策为掌故，功次补廷尉文学卒史。苏林曰：卒史秩六百石。臣瓒曰：汉注，卒史秩百石。师古曰：瓒说是。余谓掌故，掌故府之典籍者也。以儿宽自掌故补卒史推之，则掌故之品秩从可知也。〕</font></font><font size=4px>即有秀才异等，辄以名闻；</font><font size=4px color="#009090"><font size=4px>〔秀才异等，谓有俊秀之才异于常等者。〕</font></font><font size=4px>其不事学若下材，辄罢之。又，吏通一艺以上者，请皆选择以补右职。"</font><font size=4px color="#009090"><font size=4px>〔吏，谓百石已上及比百石以下也。右职，谓中二千石、二千石之卒史也。〕</font></font><font size=4px>上从之。自此公卿、大夫、士、吏彬彬多文学之士矣。

 　　秋，匈奴万骑入代，杀都尉朱英，略千余人。

 　　初，淮南王安，好读书属文，喜立名誉，</font><font size=4px color="#009090"><font size=4px>〔好，呼到翻。属，之欲翻。喜，许记翻。〕</font></font><font size=4px>招致宾客方术之士数千人。其群臣、宾客，多江、淮间轻薄士，常以厉王迁死感激安。</font><font size=4px color="#009090"><font size=4px>〔迁死见十四卷文帝前六年。〕</font></font><font size=4px>建元六年，彗星见，</font><font size=4px color="#009090"><font size=4px>〔彗，祥岁翻，又徐醉翻，又旋芮翻。见，贤遍翻。〕</font></font><font size=4px>或说王曰："先吴军时，彗星出，长数尺，然尚流血千里。</font><font size=4px color="#009090"><font size=4px>〔说，式芮翻。先，悉荐翻。长，直亮翻。谓吴王濞起兵时也。〕</font></font><font size=4px>今彗星竟天，天下兵当大起。"王心以为然，乃益治攻战具，积金钱。</font><font size=4px color="#009090"><font size=4px>〔治，直之翻；下同。〕</font></font><font size=4px>

 　　郎中雷被获罪于太子迁，</font><font size=4px color="#009090"><font size=4px>〔雷被善用剑，与太子戏，误中太子，故得罪。师古曰：被，皮义翻。姓谱：雷，古方雷氏后。〕</font></font><font size=4px>时有诏，欲从军者辄诣长安，被即愿奋击匈奴。太子恶被于王，</font><font size=4px color="#009090"><font size=4px>〔恶，毁恶也，如字。〕</font></font><font size=4px>斥免之，欲以禁后。</font><font size=4px color="#009090"><font size=4px>〔师古曰：令后人更不敢效之也。〕</font></font><font size=4px>是岁，被亡之长安，上书自明。事下廷尉治，</font><font size=4px color="#009090"><font size=4px>〔下，遐嫁翻。〕</font></font><font size=4px>踪迹连王，公卿请逮捕治王。太子迁谋令人衣卫士衣，持戟居王旁，汉使有非是者，即刺杀之，</font><font size=4px color="#009090"><font size=4px>〔人衣，于既翻。刺，七亦翻。〕</font></font><font size=4px>因发兵反。天子使中尉宏即讯王，</font><font size=4px color="#009090"><font size=4px>〔师古曰：即，就也，就问也。〕</font></font><font size=4px>王视中尉颜色和，遂不发。公卿奏："安壅阏奋击匈奴者，格明诏，当弃市。"</font><font size=4px color="#009090"><font size=4px>〔阏，音遏。师古曰：格，音阁，谓阁止不行之。〕</font></font><font size=4px>诏削二县。既而安自伤曰："吾行仁义，反见削地。"耻之，于是为反谋益甚。

 　　安与衡山王赐相责望，礼节间不相能。</font><font size=4px color="#009090"><font size=4px>〔赐，即安之弟也，孝文十六年与安同受封。师古曰：兄弟相责，故有嫌。〕</font></font><font size=4px>衡山王闻淮南王有反谋，恐为所并，亦结宾客为反具，以为淮南已西，欲发兵定江、淮之间而有之。衡山王后徐来谮太子爽于王，欲废之而立其弟孝。王囚太子而佩孝以王印，令招致宾客。宾客来者微知淮南、衡山有逆计，日夜从容劝之。</font><font size=4px color="#009090"><font size=4px>〔从，千容翻。〕</font></font><font size=4px>王乃使孝客江都人枚赫、陈喜作輣车、锻矢，</font><font size=4px color="#009090"><font size=4px>〔輣，薄庚翻，兵车也，楼车也。锻，都元翻，冶铁也。〕</font></font><font size=4px>刻天子玺、将相军吏印。秋，衡山王当入朝，过淮南；淮南王乃昆弟语，</font><font size=4px color="#009090"><font size=4px>〔师古曰：为相亲爱之言。〕</font></font><font size=4px>除前隙，约束反具。</font><font size=4px color="#009090"><font size=4px>〔师古曰：共契约为反具。〕</font></font><font size=4px>衡山王即上书谢病，上赐书不朝。

 　　元朔六年（戊午，公元前一二三年）

 　　春，二月，大将军青出定襄，击匈奴；</font><font size=4px color="#009090"><font size=4px>〔杜佑曰：汉定襄郡在今马邑北三百余里，后魏置云中郡。〕</font></font><font size=4px>以合骑侯公孙敖为中将军，太仆公孙贺为左将军，翕侯赵信为前将军，</font><font size=4px color="#009090"><font size=4px>〔功臣表，翕，侯国，在魏郡内黄界。〕</font></font><font size=4px>卫尉苏建为右将军，郎中令李广为后将军，左内史李沮为强弩将军，</font><font size=4px color="#009090"><font size=4px>〔师古曰：沮，音俎。〕</font></font><font size=4px>咸属大将军；斩首数千级而还，</font><font size=4px color="#009090"><font size=4px>〔贤曰：秦法，斩首一，赐爵一级，故因谓斩首为级。〕</font></font><font size=4px>休士马于定襄、云中、雁门。

 　　赦天下。

 　　夏，四月，卫青复将六将军出定襄，击匈奴，</font><font size=4px color="#009090"><font size=4px>〔复，扶又翻。〕</font></font><font size=4px>斩首虏万余人。右将军建、前将军信并军三千余骑独逢单于兵，与战一日余，汉兵且尽。信故胡小王，降汉，汉封为翕侯，</font><font size=4px color="#009090"><font size=4px>〔信，元光四年十月壬午受封。〕</font></font><font size=4px>及败，匈奴诱之，遂将其余骑可八百降匈奴。</font><font size=4px color="#009090"><font size=4px>〔诱，音酉。将，即亮翻。降，户江翻。〕</font></font><font size=4px>建尽亡其军，脱身亡，自归大将军。

 　　议郎周霸曰：</font><font size=4px color="#009090"><font size=4px>〔班表：议郎属郎中令，秩比六百石。〕</font></font><font size=4px>"自大将军出，未尝斩裨将。今建弃军，可斩，以明将军之威。"军正闳、长史安曰："不然。</font><font size=4px color="#009090"><font size=4px>〔凡军行置军正，掌举军法以正军中。军法曰：正无属将军，将军有罪以闻。刘昭志：大将军长史秩千石。如淳曰：律：都军官长史一人。〕</font></font><font size=4px>兵法：『小敌之坚，大敌之禽也。』</font><font size=4px color="#009090"><font size=4px>〔孙子之言，言大小不敌，小虽坚于战，终必为大所禽。〕</font></font><font size=4px>今建以数千当单于数万，力战一日余，士尽，不敢有二心，自归，而斩之，是示后无反意也，不当斩。"大将军曰："青幸得以肺腑待罪行间，不患无威，而霸说我以明威，甚失臣意。</font><font size=4px color="#009090"><font size=4px>〔言失为臣之意也。行，户刚翻。说，式芮翻。〕</font></font><font size=4px>且使臣职虽当斩将，</font><font size=4px color="#009090"><font size=4px>〔将，即亮翻。〕</font></font><font size=4px>以臣之尊宠而不敢</font><span class="h"><font size=4px>【章：十四行本"敢"下有"自"字；乙十一行本同。】</font></font><font size=4px>擅诛于境外，而具归天子，天子自裁之，于以见为人臣不敢专权，不亦可乎？"军吏皆曰："善！"遂囚建诣行在所。</font><font size=4px color="#009090"><font size=4px>〔蔡邕独断曰：天子以四海为家，故谓所居为行在所。〕</font></font><font size=4px>

 　　初，平阳县吏霍仲孺给事平阳侯家，与青姊卫少儿私通，生霍去病。</font><font size=4px color="#009090"><font size=4px>〔霍姓，以国为氏。〕</font></font><font size=4px>去病年十八，为侍中，善骑射，再从大将军击匈奴，为票姚校尉，</font><font size=4px color="#009090"><font size=4px>〔服虔曰：票姚，音飘摇。师古曰：票，匹妙翻。姚，羊召翻。票姚，劲疾之貌。荀悦汉纪作"票鹞"字。去病后为票骑将军，尚取票姚之字耳。今读者音飘摇，则不当其义也。〕</font></font><font size=4px>与轻骑勇八百，直弃大军数百里赴利，斩捕首虏过当。</font><font size=4px color="#009090"><font size=4px>〔师古曰：计其所将人数，则捕斩首为多，过于所当。一曰：汉军失亡者少，而杀获匈奴数多，故曰过当也。〕</font></font><font size=4px>于是天子曰；"票姚校尉去病，斩首虏二千余级，得相国、当户，斩单于大父行藉若侯产，生捕季父罗姑，</font><font size=4px color="#009090"><font size=4px>〔匈奴左、右大当户，在左、右大都尉之下，左、右骨都侯之上。大父行，单于祖行也。张晏曰：藉若，胡侯也，产，其名也。师古曰：此人，单于祖父之行也。季父，亦单于季父也，罗姑，其名。行，户浪翻。〕</font></font><font size=4px>比再冠军，</font><font size=4px color="#009090"><font size=4px>〔师古曰：比，频也。比，毗至翻。冠，古玩翻。〕</font></font><font size=4px>封去病为冠军侯。</font><font size=4px color="#009090"><font size=4px>〔帝以去病功冠诸军，以南阳穰县卢阳乡、宛县临駣聚为冠军侯国。駣，音，桃。〕</font></font><font size=4px>上谷太守郝贤四从大将军，捕斩首虏二千余级，封贤为众利侯。"</font><font size=4px color="#009090"><font size=4px>〔姓谱：殷帝乙有子期，封太原郝乡，后因氏焉。功臣表，众利侯食邑于琅邪郡姑幕县。〕</font></font><font size=4px>

 　　单于既得翕侯，以为自次王，</font><font size=4px color="#009090"><font size=4px>〔师古曰：自次者，尊重次于单于。〕</font></font><font size=4px>用其姊妻之，</font><font size=4px color="#009090"><font size=4px>〔妻，七细翻。〕</font></font><font size=4px>与谋汉。信教单于益北绝幕，</font><font size=4px color="#009090"><font size=4px>〔师古曰：直度曰绝，幕，与漠同。阴山以北皆大汉，不生草木。〕</font></font><font size=4px>以诱罢汉兵，徼极而取之，</font><font size=4px color="#009090"><font size=4px>〔师古曰：罢，读曰疲。徼，要也。诱令疲，徼其困极，然后取之。徼，一遥翻。〕</font></font><font size=4px>无近塞。单于从其计。</font><font size=4px color="#009090"><font size=4px>〔近，其靳翻。〕</font></font><font size=4px>

 　　是时，汉比岁发十余万众击胡，</font><font size=4px color="#009090"><font size=4px>〔比，毗至翻。〕</font></font><font size=4px>斩捕首虏之士受赐黄金二十余万斤，而汉军士马死者十余万，兵甲转漕之费不与焉。</font><font size=4px color="#009090"><font size=4px>〔与，读，曰预。〕</font></font><font size=4px>于是大司农经用竭，不足以奉战士。六月，诏令民得买爵及赎禁锢，免臧罪。置赏官，名曰武功爵，级十七万，凡直三十余万金。诸买武功爵至千夫者，得先除为吏。</font><font size=4px color="#009090"><font size=4px>〔禁锢，重系也。臣瓒曰：茂陵中书有武功爵：一级曰造士，二级曰闲舆卫，三级曰良士，四级曰元戎士，五级曰官首，六级曰秉铎，七级曰千夫，八级曰乐卿，九级曰执戎，十级曰政戾庶长，十一级曰军卫：此武帝所制，以宠军功。师古曰：下云"级十七万，凡直三十余万金";今瓒引茂陵中书，说之不尽也。贡父曰：直三十余万金，其价之差殊不可详也。或说："七"当作"一"，与茂陵书合矣。余谓卖爵当级，级稍增其价，岂可例云级十七万！若每级十七万，比至三十余万金，当一万七千余级，又非也。然则误衍此"万"字。盖武功爵，其级十七，参考颜、刘注，皆因求其说而不得，遂疑茂陵书所谓十一级为不足，又疑史之正文"万"字为衍，皆未为允也。盖级十七万者，卖爵一级为钱十七万，至二级则三十四万矣，自此以上，乌得不每级而增乎！王莽时黄金一斤直钱万，以此推之，则三十万金为钱三十余万万矣，此当时鬻武功爵所直之数也。夫民入钱买爵，随其钱之多少为爵级之高下，爵之高下有定直，而民钱之多少无定数，若比而同之，其失弥远矣。史记作"直八十万金"，索隐曰：一金万钱，初一级十七万，自此以上每级加二万，至十七级合成三十四万也。〕</font></font><font size=4px>吏道杂而多端，官职耗废矣。</font><font size=4px color="#009090"><font size=4px>〔师古曰：耗，乱也，莫报翻。〕</font></font><font size=4px>

 　　元狩元年（己未，公元前一二二年）

 　　冬，十月，上行幸雍，祠五畤，</font><font size=4px color="#009090"><font size=4px>〔雍，于用翻。畤，音止。〕</font></font><font size=4px>获兽，一角而足有五蹄。有司言："陛下肃祗郊祀，上帝报享，锡一角兽，盖麟云。"</font><font size=4px color="#009090"><font size=4px>〔麟，麋身，牛尾，马足，五色，圜蹄，一角，角端有肉，音中钟吕，行中规矩，游必择地，详而后处，不履生虫，不践生草，不群居，不侣行，不入陷穽，不罹罗网，王者至仁则出。今并州界有麟，大小如鹿，非瑞应麟也。京房易传曰：麟，麕身，牛尾，马蹄，有五采，腹下黄，高丈二。尔雅：麟，麕身，牛尾，一角。盖麟似麕，圆顶一角。曰"盖"云者，意其为麟而未知其果为麟也。〕</font></font><font size=4px>于是以庆</font><span class="h"><font size=4px>【章：十四行本"庆"作"荐"；乙十一行本同。】</font></font><font size=4px>五畤，畤加一牛，以燎。</font><font size=4px color="#009090"><font size=4px>〔畤，音止。〕</font></font><font size=4px>久之，有司又言："元宜以天瑞命，不宜以一二数，一元曰建，二元以长星曰光，今元以郊得一角兽曰狩云"。于是济北王</font><font size=4px color="#009090"><font size=4px>〔济北王勃，淮南厉王子，孝文十六年，封衡山王，孝景四年，徙封济北；今王，勃子成王胡也。济北王，都卢，后天汉四年，国除，入汉为泰山郡。济，子礼翻。〕</font></font><font size=4px>以为天子且封禅，上书献泰山及其旁邑；天子以他县偿之。

 　　淮南王安与宾客左吴等日夜为反谋，</font><font size=4px color="#009090"><font size=4px>〔姓谱：齐之公族有左、右公子，后因氏焉。余按卫亦有左、右公子，姓谱之说非是。鲁有左丘明。〕</font></font><font size=4px>按舆地图，</font><font size=4px color="#009090"><font size=4px>〔苏林曰：舆，犹尽载之意。索隐曰：志林云：舆地图，汉家所画，非出远也。〕</font></font><font size=4px>部署兵所从入。诸使者道长安来，为妄言，言"上无男，汉不治"，即喜；即言"汉廷治，有男"，王怒，以为妄言，非也。</font><font size=4px color="#009090"><font size=4px>〔治，直吏翻。〕</font></font><font size=4px>

 　　王召中郎伍被</font><font size=4px color="#009090"><font size=4px>〔被，皮义翻。姓谱，伍姓，出于楚伍举。〕</font></font><font size=4px>与谋反事，被曰："王安得此亡国之言乎？臣见宫中生荆棘，露霑衣也！"王怒，系伍被父母，囚之。三月，复召问之，</font><font size=4px color="#009090"><font size=4px>〔复，扶又翻。〕</font></font><font size=4px>被曰："昔秦为无道，穷奢极虐，百姓思乱者十家而六七。高皇帝起于行陈之中，</font><font size=4px color="#009090"><font size=4px>〔行，户刚翻。陈，读曰阵。〕</font></font><font size=4px>立为天子，此所谓蹈瑕候间，</font><font size=4px color="#009090"><font size=4px>〔间，古苋翻。〕</font></font><font size=4px>因秦之亡而动者也。今大王见高皇帝得天下之易也，</font><font size=4px color="#009090"><font size=4px>〔易，以豉翻。〕</font></font><font size=4px>独不观近世之吴、楚乎！</font><font size=4px color="#009090"><font size=4px>〔事见十五卷景帝三年。〕</font></font><font size=4px>夫吴王王四郡，</font><font size=4px color="#009090"><font size=4px>〔四郡：东阳郡、鄣郡、吴郡、豫章郡。王王，下于况翻。〕</font></font><font size=4px>国富民众，计定谋成，举兵而西；然破于大梁，</font><font size=4px color="#009090"><font size=4px>〔谓为梁孝王所破也。〕</font></font><font size=4px>奔走而东，身死祀绝者何？诚逆天道而不知时也。方今大王之兵，众不能十分吴、楚之一，天下安宁，万倍吴、楚之时，大王不从臣之计，今见大王弃千乘之君，赐绝命之书，为群臣先死于东宫也。"</font><font size=4px color="#009090"><font size=4px>〔如淳曰：东宫，淮南所居也。〕</font></font><font size=4px>王涕泣而起。

 　　王有孽子不害，最长，</font><font size=4px color="#009090"><font size=4px>〔庶生曰孽。长，知两翻。〕</font></font><font size=4px>王弗爱，王后、太子皆不以为子、兄数。</font><font size=4px color="#009090"><font size=4px>〔言后不以为子，太子不以为兄。数，秩数也。〕</font></font><font size=4px>不害有子建，材高有气，常怨望太子，阴使人告太子谋杀汉中尉事，</font><font size=4px color="#009090"><font size=4px>〔事见上，元朔五年。〕</font></font><font size=4px>下廷尉治。</font><font size=4px color="#009090"><font size=4px>〔下，遐嫁翻。〕</font></font><font size=4px>

 　　王患之，欲发，复问伍被曰：</font><font size=4px color="#009090"><font size=4px>〔复，扶又翻。〕</font></font><font size=4px>"公以为吴兴兵，是邪，非邪？"被曰："非也。臣闻吴王悔之甚，愿王无为吴王之所悔。"王曰："吴何知反！汉将一日过成皋者四十余人；今我绝成皋之口，据三川之险，</font><font size=4px color="#009090"><font size=4px>〔汉河南，秦三川郡也，其地当伊、洛、河三川之会。〕</font></font><font size=4px>招山东之兵，举事如此，左吴、赵贤、朱骄如皆以为什事九成，公独以为有祸无福，何也？必如公言，不可徼幸邪？"</font><font size=4px color="#009090"><font size=4px>〔师古曰：徼，要也。幸，非妄之福也。徼，工尧反。〕</font></font><font size=4px>被曰：必不得已，被有愚计。当今诸侯无异心，百姓无怨气，可伪为丞相、御史请书，</font><font size=4px color="#009090"><font size=4px>〔言伪为丞相、御史奏请于天子之书。〕</font></font><font size=4px>徙郡国豪杰高赀于朔方，益发甲卒，急其会日；又伪为诏狱书，</font><font size=4px color="#009090"><font size=4px>〔汉时左右都司空、上林、中都官皆有诏狱，盖奉诏以鞠囚，因以为名。〕</font></font><font size=4px>逮诸侯太子、幸臣；</font><font size=4px color="#009090"><font size=4px>〔逮，追对狱也。〕</font></font><font size=4px>如此，则民怨，诸侯惧，即使辩士随而说之，</font><font size=4px color="#009090"><font size=4px>〔说，式芮翻；下同。〕</font></font><font size=4px>傥可徼幸什得一乎！"王曰："此可也。虽然，吾以为不至若此。"</font><font size=4px color="#009090"><font size=4px>〔言不须为此也。〕</font></font><font size=4px>

 　　于是王乃作皇帝玺，丞相、御史大夫、将军、军吏、中二千石及旁近郡太守、都尉印，汉使节。</font><font size=4px color="#009090"><font size=4px>〔使，疏吏翻。〕</font></font><font size=4px>却使人伪得罪而西，</font><font size=4px color="#009090"><font size=4px>〔言使人诈为得罪而逃去，西如京师。〕</font></font><font size=4px>事大将军，一日发兵，</font><font size=4px color="#009090"><font size=4px>〔一日，犹言一旦。〕</font></font><font size=4px>即刺杀大将军。</font><font size=4px color="#009090"><font size=4px>〔刺，七亦翻。〕</font></font><font size=4px>且曰："汉廷大臣，独汲黯好直谏，</font><font size=4px color="#009090"><font size=4px>〔好，呼到翻。〕</font></font><font size=4px>守节死义，难惑以非，至如说丞相弘等，如发蒙振落耳！"</font><font size=4px color="#009090"><font size=4px>〔发蒙，谓物所蒙覆，发而去之；振落，谓木叶将落，振而坠之；皆言其易。说，式芮翻。〕</font></font><font size=4px>

 　　王欲发国中兵，恐其相、二千石不听，王乃与伍被谋，先杀相、二千石。又欲令人衣求盗衣，</font><font size=4px color="#009090"><font size=4px>〔求盗，卒也，掌逐捕盗贼。汉书本纪，高帝时为亭长，令求盗之薛，治竹皮冠。人衣，于既翻。〕</font></font><font size=4px>持羽檄从东方来，呼曰："南越兵入界！"</font><font size=4px color="#009090"><font size=4px>〔呼，火故翻。〕</font></font><font size=4px>欲因以发兵。

 　　会廷尉逮捕淮南太子，淮南王闻之，与太子谋，召相、二千石，欲杀而发兵。召相，相至，内史、中尉皆不至。王念，独杀相，无益也，即罢相。</font><font size=4px color="#009090"><font size=4px>〔罢，遣出去也。相，息亮翻。〕</font></font><font size=4px>王犹豫，计未决。太子即自刭，不殊。</font><font size=4px color="#009090"><font size=4px>〔晋灼曰：不殊，不死也。师古曰：言虽自刭而身首不能绝也。刭，古顶翻；下同。〕</font></font><font size=4px>

 　　伍被自诣吏，告与淮南王谋反踪迹如此。吏因捕太子、王、后，围王宫，尽求捕王所与谋反宾客在国中者，索得反具，以</font><span class="h"><font size=4px>【章：十四行本"以"下有"闻"字；乙十一行本同；孔本同；退斋校同。】</font></font><font size=4px>上。下公卿治其党与，</font><font size=4px color="#009090"><font size=4px>〔索，山客翻，求也，搜也。以上，时掌翻。下公，户嫁翻。"以上"句断。〕</font></font><font size=4px>使宗正以符节治王。未至；</font><span class="h"><font size=4px>【章：十四行本"至"下有"十一月"三字；乙十一行本同；张校作"十二月"，云"无注本作十一月"。】</font></font><font size=4px>淮南王安自刭。杀王后荼、太子迁，诸所与谋反者皆族。

 　　天子以伍被雅辞多引汉之美，欲勿诛。</font><font size=4px color="#009090"><font size=4px>〔雅，素也。雅辞，素来言语也。〕</font></font><font size=4px>廷尉汤曰："被首为王画反计，</font><font size=4px color="#009090"><font size=4px>〔为，于伪翻。〕</font></font><font size=4px>罪不可赦。"乃诛被。侍中庄助素与淮南王相结交，私论议，王厚赂遗助；</font><font size=4px color="#009090"><font size=4px>〔遗，于季翻。〕</font></font><font size=4px>上薄其罪，欲勿诛。张汤争，以为："助出入禁门，腹心之臣，而外与诸侯交私如此；不诛，后不可治。"助竟弃市。

 　　衡山王上书，请废太子爽，立其弟孝为太子。爽闻，即遣所善白嬴之长安上书，言"孝作輣车、锻矢，与王御者奸"，欲以败孝。</font><font size=4px color="#009090"><font size=4px>〔败，蒲迈翻。〕</font></font><font size=4px>会有司捕所与淮南王谋反者，得陈喜于衡山王子孝家，吏劾孝首匿喜。</font><font size=4px color="#009090"><font size=4px>〔师古曰：为头首而藏匿之。〕</font></font><font size=4px>孝闻"律：先自告，除其罪"，即先自告所与谋反者枚赫、陈喜等。公卿请逮捕衡山王治之，王自刭死。王后徐来、太子爽及孝皆弃市，所与谋反者皆族。

 　　凡淮南、衡山二狱，所连引列侯、二千石、豪杰等，死者数万人。

 　　夏，四月，赦天下。

 　　丁卯，立皇子据为太子，年七岁。

 　　五月，乙巳晦，日有食之。

 　　匈奴万人入上谷，杀数百人。

 　　初，张骞自月氏还，</font><font size=4px color="#009090"><font size=4px>〔事见上卷元朔四年。氏，音支。〕</font></font><font size=4px>具为天子言西域诸国风俗：</font><font size=4px color="#009090"><font size=4px>〔为，于伪翻。〕</font></font><font size=4px>"大宛在汉正西，可万里。其俗土着，耕田；</font><font size=4px color="#009090"><font size=4px>〔土着，谓有城郭常居，不随水草移徙也。宛，于元翻。着，直略翻。〕</font></font><font size=4px>多善马，马汗血；</font><font size=4px color="#009090"><font size=4px>〔孟康曰：大宛国有高山，其上有马，不可得，因取五色母马置其下，与集，生驹皆汗血，因号天马子云。一说，汗血者，汗从肩膊出如血，号能一日千里。〕</font></font><font size=4px>有城郭、室屋，如中国。其东北则乌孙，东则于窴。</font><font size=4px color="#009090"><font size=4px>〔于窴国在南山下，居西城。窴，徒贤翻，又徒见翻。〕</font></font><font size=4px>于窴之西，则水皆西流注西海，</font><font size=4px color="#009090"><font size=4px>〔水经注：昆仑山西有大水名新头河，度葱岭入北天竺境，又西南流，屈而东南流，迳中天竺国，又西迳安息，南注于雷翥海。雷翥海，即西海也，在安息之西，犁靬之东，东南连交州海。〕</font></font><font size=4px>其东，水东流注盐泽。</font><font size=4px color="#009090"><font size=4px>〔水经注：河人一源出于窴国南山，北流与葱岭河合，东注蒲昌海。西域传：盐泽，一名蒲昌海，去玉门、阳关三百余里，广袤三百里，其水停居，冬夏不增减，皆以为潜行地下，南出于积石，为中国河云。玉门、阳关皆在敦煌西界。括地志：蒲昌海，一名泑泽，亦名盐泽，亦名辅日海，亦名穿兰，亦名临海，在沙州西南。玉门关，在沙州寿昌县西六里。〕</font></font><font size=4px>盐泽潜行地下，其南则河源出焉。</font><font size=4px color="#009090"><font size=4px>〔索隐曰：按汉书西南夷传云：河有两源，其一出葱岭，一出于窴。山海经云：河出昆仑东北隅。郭璞云：河出昆仑，潜行地下，至葱岭山于窴国，复分流歧出，合而东注泑泽，巳而复行积石为中国河。泑泽即盐泽也。西域传云：于窴在南山下，与郭璞注山海经不同。广志云：蒲昌海在蒲类海东。唐长庆中，刘元鼎为盟会使，言河之上流，由洪济西南行二千里，水益狭，冬春可涉，夏秋乃胜舟，其南三百里，三山，中高四下，曰历山，直大羊同国，古所谓昆仑者也，虏曰闷摩黎山，东距长安五千里。河源其间，流澄缓下，稍合众流，色赤，行益远，他水并注则浊。河源东北直莫贺延碛尾，隐测其地，盖剑南之西。〕</font></font><font size=4px>盐泽去长安可五千里。匈奴右方居盐泽以东，至陇西长城，</font><font size=4px color="#009090"><font size=4px>〔即秦所筑长城也。秦筑长城起临洮。临洮县，汉属陇西郡。〕</font></font><font size=4px>南接羌，鬲汉道焉。</font><font size=4px color="#009090"><font size=4px>〔鬲，与隔同。〕</font></font><font size=4px>乌孙。康居、奄蔡、大月氏，皆行国，随畜牧，</font><font size=4px color="#009090"><font size=4px>〔奄蔡国在康居西北，临大泽无涯，盖北海云。随畜牧逐水草而居，无城郭常处，故曰行国。〕</font></font><font size=4px>与匈奴同俗。大夏在大宛西南，与大宛同俗。臣在大夏时，见邛竹杖、蜀布，</font><font size=4px color="#009090"><font size=4px>〔臣瓒曰：邛，山名，生竹，高节，可作杖。服虔曰：蜀布，细布也。史记正义曰：邛都邛山出此竹，因名邛竹，节高实中，或奇生，可为杖、布，土芦布。邛，渠容翻。〕</font></font><font size=4px>问曰：『安得此？』大夏国人曰：『吾贾人往市之身毒。』</font><font size=4px color="#009090"><font size=4px>〔孟康曰：身毒，即天竺也，所谓浮屠胡也。邓展曰：毒，音笃。李奇曰：一名天笃。师古曰：亦曰捐毒。贾，音古。索隐曰：身，音干。〕</font></font><font size=4px>身毒在大夏东南可数千里，其俗土着，与大夏同。以骞度之，</font><font size=4px color="#009090"><font size=4px>〔着，直略翻。度，徒洛翻。〕</font></font><font size=4px>大夏去汉万二千里，居汉西南；今身毒国又居大夏东南数千里，有蜀物，此其去蜀不远矣。今使大夏，从羌中，险，羌人恶之；</font><font size=4px color="#009090"><font size=4px>〔使，疏吏翻。恶，乌路翻。〕</font></font><font size=4px>少北，则为匈奴所得；</font><font size=4px color="#009090"><font size=4px>〔少，诗沼翻。〕</font></font><font size=4px>从蜀，宜径，又无寇。"</font><font size=4px color="#009090"><font size=4px>〔师古曰：宜，当也。迳，直也。从蜀向大夏，其道当直。〕</font></font><font size=4px>

 　　天子既闻大宛及大夏、安息之属，</font><font size=4px color="#009090"><font size=4px>〔安息治番兜城，临妫水，去长安万一千六百里，其俗亦土着。〕</font></font><font size=4px>皆大国，多奇物，土着，颇与中国同业，而兵弱，贵汉财物。其北有大月氏、康居之属，兵强，可以赂遗设利朝也。</font><font size=4px color="#009090"><font size=4px>〔师古曰：设，施也。施之以利，诱令入朝。遗，于季翻。朝，直遥翻。〕</font></font><font size=4px>诚得而以义属之，</font><font size=4px color="#009090"><font size=4px>〔师古曰：谓不以兵革。〕</font></font><font size=4px>则广地万里，重九译，</font><font size=4px color="#009090"><font size=4px>〔译，传言之人，周官象胥之职也。远方之人，言语不同，更历九译，乃能通于中国。重，直龙翻。〕</font></font><font size=4px>致殊俗，威德偏于四海，欣然以骞言为然。乃令骞因蜀、犍为发间使王然于等四道并出，</font><font size=4px color="#009090"><font size=4px>〔师古曰：间使者，求间隙而行。间，古苋翻。使，疏吏翻。〕</font></font><font size=4px>出駹，出冉，出徙，出邛、僰，指求身毒国，</font><font size=4px color="#009090"><font size=4px>〔徙，斯榆也。以手点物为指。使之出求路，指身毒而行。徙，读与斯同。僰，蒲墨翻。〕</font></font><font size=4px>各行一二千里，其北方闭氐、莋，南方闭巂、昆明。</font><font size=4px color="#009090"><font size=4px>〔服虔曰：汉使见闭于夷也。师古曰：巂，即今巂州也；昆明又在其西南，即今南宁州，诸爨所居是其地。莋，音昨，又音作。巂，先蕊翻。〕</font></font><font size=4px>昆明之属无君长，善寇盗，辄杀略汉使，终莫得通。于是汉以求身毒道，始通滇国。</font><font size=4px color="#009090"><font size=4px>〔滇国地有滇池，因以名国。楚使庄蹻以兵定夜郎诸国，至滇池，因留王其地。华阳国志：滇池周回三百里，所出深广，下流浅狭如倒流，故谓之滇池。汉为益州郡，后改为永昌郡；魏、晋之间为晋宁郡；唐为昆州。括地志：滇池泽，在昆州晋宁县西南三十里。长，知两翻。滇，音颠。〕</font></font><font size=4px>滇王当羌谓汉使者曰："汉孰与我大？"及夜郎侯亦然。以道不通，故各自以为一州主，不知汉广大。使者还，因盛言滇大国，足事亲附；天子注意焉，乃复事西南夷。</font><font size=4px color="#009090"><font size=4px>〔元朔三年罢西南夷，至是复通。师古曰：事，谓经略通之，专以为事也。复，扶又翻。〕</font></font><font size=4px>

 　　元狩二年（庚申，公元前一二一年）

 　　冬，十月，上幸雍，祠五畤。</font><font size=4px color="#009090"><font size=4px>〔雍，于用翻。畤，音止。〕</font></font><font size=4px>

 　　三月，戊寅，平津献侯公孙弘薨。壬辰，以御史大夫乐安侯李蔡为丞相，廷尉张汤为御史大夫。</font><font size=4px color="#009090"><font size=4px>〔考异曰：汉书百官公卿表："元狩三年三月壬辰，廷尉张汤为御史大夫，六年，有罪自杀。"史记将相名臣表："元狩二年，御史大夫汤。"按李蔡既迁，汤即应补其缺，岂可留之期年，复与李蔡为丞相月日正同乎！又按长历，三年三月无壬辰；又以得罪之年推之，在今年明矣。今从史记表。〕</font></font><font size=4px>

 　　霍去病为票骑将军，</font><font size=4px color="#009090"><font size=4px>〔票骑将军始此。票，频妙翻。〕</font></font><font size=4px>将万骑出陇西，击匈奴，历五王国，转战六日，过焉支山千余里，</font><font size=4px color="#009090"><font size=4px>〔括地志：焉支山，一名删丹山，在甘州删丹县东南五十里。焉，音烟。〕</font></font><font size=4px>杀折兰王，斩卢侯王，</font><font size=4px color="#009090"><font size=4px>〔张晏曰：折兰、卢侯，胡国名也。杀者，杀之而已；斩者，获其首也。师古曰：折兰，匈奴中姓也。今鲜卑中有是兰姓者，即其种也。折，上列翻。〕</font></font><font size=4px>执浑邪王子</font><font size=4px color="#009090"><font size=4px>〔师古曰：浑，下昆翻。〕</font></font><font size=4px>及相国、都尉，获首虏八千九百余级，收休屠王祭天金人。</font><font size=4px color="#009090"><font size=4px>〔孟康曰：匈奴祭天处，本在云阳甘泉山下，秦击夺其地，后徙之休屠王右地，故休屠王有祭天金人像也。如淳曰：祭天以金人为主也。张晏曰：佛徒祠金人也。师古曰：作金人以为天神之像而祭之，今之佛像，是其遗法。屠，音储。〕</font></font><font size=4px>诏益封去病二千户。

 　　夏，去病复与合骑侯公孙敖将数万骑俱出北地，异道。</font><font size=4px color="#009090"><font size=4px>〔复，扶又翻。〕</font></font><font size=4px>卫尉张骞、郎中令李广俱出右北平，异道。广将四千骑先行，可数百里，骞将万骑在后。匈奴左贤王将四万骑围广，广军士皆恐；广乃使其子敢独与数十骑驰贯胡骑，</font><font size=4px color="#009090"><font size=4px>〔贯，穿也。〕</font></font><font size=4px>出其左右而还，告广曰："胡虏易与耳！"</font><font size=4px color="#009090"><font size=4px>〔易，以豉翻。〕</font></font><font size=4px>军士乃安。广为圜陈，外向，</font><font size=4px color="#009090"><font size=4px>〔陈，读曰阵。〕</font></font><font size=4px>胡急击之，矢下如雨，汉兵死者过半，汉矢且尽。广乃令士持满毋发，</font><font size=4px color="#009090"><font size=4px>〔师古曰；注矢于弓弩而引满之，不发矢也。〕</font></font><font size=4px>而广身自以大黄射其裨将，杀数人，</font><font size=4px color="#009090"><font size=4px>〔徐广曰：南都赋：黄间机张，善弩之名。裴駰曰：按郑德曰：黄肩弩，渊中黄朱之。孟康曰：太公六韬云：陷坚、败强敌，用大黄连弩。韦昭曰：角弩色黄而体大也。射，而亦翻。〕</font></font><font size=4px>胡虏益解。会日暮，吏士皆无人色，</font><font size=4px color="#009090"><font size=4px>〔师古曰：言惧甚。〕</font></font><font size=4px>而广意气自如，</font><font size=4px color="#009090"><font size=4px>〔师古曰：自如，犹云如旧。〕</font></font><font size=4px>益治军，</font><font size=4px color="#009090"><font size=4px>〔师古曰：巡部曲，整行陈也。治，直之翻。〕</font></font><font size=4px>军中皆服其勇。明日，复力战，</font><font size=4px color="#009090"><font size=4px>〔复，扶又翻。〕</font></font><font size=4px>死者过半，所杀亦过当。会博望侯军亦至，</font><font size=4px color="#009090"><font size=4px>〔张骞从大将军击匈奴，知水草处，军得以不乏，封博望侯。师古曰：取其能广博瞻望。班志，博望，侯国，属南阳郡。括地志：博望故城，在邓州向城县东南四十五里。〕</font></font><font size=4px>匈奴军乃解去。汉军罢，</font><font size=4px color="#009090"><font size=4px>〔罢，读曰疲。〕</font></font><font size=4px>弗能追，罢归。汉法：博望侯留迟后期，当死，赎为庶人。广军功自如，无赏。</font><font size=4px color="#009090"><font size=4px>〔自如，言功过正相当也。广军失亡多，而杀虏亦过当，故曰自如。〕</font></font><font size=4px>而票骑将军去病深入二千余里，与合骑侯失，不相得。票骑将军逾居延，</font><font size=4px color="#009090"><font size=4px>〔居延泽，古文以为流沙，帝开置居延县，属张掖郡，使路博德筑遮虏障于其北。〕</font></font><font size=4px>过小月氏，</font><font size=4px color="#009090"><font size=4px>〔匈奴破大月氏，月氏西击大夏而臣之，其余小众不能去者保南山羌，号小月氏。〕</font></font><font size=4px>至祁连山，得单桓、酋涂王，</font><font size=4px color="#009090"><font size=4px>〔张晏曰：单桓、酋涂，皆胡王也。师古曰：酋，才犹翻。涂，音涂。〕</font></font><font size=4px>及相国、都尉以众降者二千五百人，</font><font size=4px color="#009090"><font size=4px>〔降，户江翻。〕</font></font><font size=4px>斩首虏三万二百级，获裨小王七十余人。天子益封去病五千户，封其裨将有功者鹰击司马赵破奴为从票侯，</font><font size=4px color="#009090"><font size=4px>〔以从票骑有功，因以为号。功臣侯表不书食邑之地。〕</font></font><font size=4px>校尉高不识为宜冠侯，</font><font size=4px color="#009090"><font size=4px>〔功臣表，宜冠侯食邑于琅邪之昌县。〕</font></font><font size=4px>校尉仆多为煇渠侯。</font><font size=4px color="#009090"><font size=4px>〔仆多本匈奴种，来降汉。功臣表 "仆多"作"仆朋"。煇渠侯食邑于南阳之鲁阳县。〕</font></font><font size=4px>合骑侯敖坐行留不与票骑会，当斩，赎为庶人。

 　　是时，诸宿将所将士、马、兵皆不如票骑，票骑所将常选；</font><font size=4px color="#009090"><font size=4px>〔师古曰：选取骁锐。索隐曰：选，宣变翻。〕</font></font><font size=4px>然亦敢深入，常与壮骑先其大军；</font><font size=4px color="#009090"><font size=4px>〔先，悉荐翻。〕</font></font><font size=4px>军亦有天幸，未尝困绝也。而诸宿将常留落不偶，</font><font size=4px color="#009090"><font size=4px>〔师古曰：留，谓迟留；落，谓坠落；故不谐耦而无功也。〕</font></font><font size=4px>由此票骑日以亲贵，比大将军矣。

 　　江都王建</font><font size=4px color="#009090"><font size=4px>〔建，易王非之子，景帝之孙。〕</font></font><font size=4px>与其父易王所幸淖姬等及女弟征臣奸。</font><font size=4px color="#009090"><font size=4px>〔淖，郑氏音卓，师古音奴教翻。淖，姓也；战国时楚有淖齿。〕</font></font><font size=4px>建游雷陂，</font><font size=4px color="#009090"><font size=4px>〔雷陂，即广陵之雷塘，在今扬州堡城之北，平冈之上。〕</font></font><font size=4px>天大风，建使郎二人乘小船入陂中，船覆，两郎溺，攀船，乍见乍没；</font><font size=4px color="#009090"><font size=4px>〔见，贤偏翻。〕</font></font><font size=4px>建临观大笑，令勿救，皆死。凡杀不辜三十五人，专为淫虐。自知罪多，恐诛，与其后成光共使越婢下神，祝诅上。</font><font size=4px color="#009090"><font size=4px>〔祝，织救翻。诅，庄助翻。〕</font></font><font size=4px>又闻淮南、衡山阴谋，建亦作兵器，刻皇帝玺，为反具。事发觉，有司请捕诛；建自杀，后成光等皆弃市，国除。

 　　胶东康王寄薨。</font><font size=4px color="#009090"><font size=4px>〔寄，景帝子，中二年受封。〕</font></font><font size=4px>

 　　秋，匈奴浑邪王降。是时，单于怒浑邪王、休屠王居西方为汉所杀虏数万人，欲召诛之。浑邪王与休屠王恐，谋降汉，先遣使向边境要遮汉人，</font><font size=4px color="#009090"><font size=4px>〔要，一遥翻。〕</font></font><font size=4px>令报天子。是时，大行李息将城河上，得浑邪王使，</font><font size=4px color="#009090"><font size=4px>〔使，疏吏翻。〕</font></font><font size=4px>驰</font><span class="h"><font size=4px>【章：十四行本"驰"上有"即"字；乙十一行本同；张校同，云无注本亦无"即"字。】</font></font><font size=4px>传以闻。</font><font size=4px color="#009090"><font size=4px>〔传，株恋翻；下同。〕</font></font><font size=4px>天子闻之，恐其以诈降而袭边，乃令票骑将军将兵往迎之。休屠王后悔，浑邪王杀之，并其众。票骑既渡河，与浑邪王众相望。浑邪王裨将见汉军，而多不欲降者，</font><font size=4px color="#009090"><font size=4px>〔师古曰：死被掩覆也。〕</font></font><font size=4px>颇遁去。票骑乃驰入，得与浑邪王相见，斩其欲亡者八千人，遂独遣浑邪王乘传诣至</font><span class="h"><font size=4px>【章：十四行本 "传"下有"先"字，无"至"字；乙十一行本同；孔本同；张校同。】</font></font><font size=4px>行在所，</font><font size=4px color="#009090"><font size=4px>〔传，张恋翻。〕</font></font><font size=4px>尽将其众渡河。降者四万余人，号称十万。既至长安，天子所以赏赐者数十巨万；封浑邪王万户，为漯阴侯，</font><font size=4px color="#009090"><font size=4px>〔班志，漯阴县属平原郡。漯，他合翻。〕</font></font><font size=4px>封其裨王呼毒尼等四人皆为列侯；</font><font size=4px color="#009090"><font size=4px>〔呼毒尼为下摩侯，雁疪为煇渠侯，禽黎为河綦侯，文当户调虽为常乐侯。文颖曰：雁，音鹰。疪，音庇荫之庇。师古曰：疪，匹履翻。〕</font></font><font size=4px>益封票骑千七百户。

 　　浑邪之降也，汉发车二万乘以迎之，</font><font size=4px color="#009090"><font size=4px>〔考异曰：汉书食货志云"三万两"。今从史记平准书、汲黯传。〕</font></font><font size=4px>县官无钱，从民贳马，</font><font size=4px color="#009090"><font size=4px>〔贳，始制翻，贷也。师古曰：赊买也。〕</font></font><font size=4px>民或匿马，马不具。上怒，欲斩长安令，右内史汲黯曰："长安令无罪，独斩臣黯，民乃肯出马。且匈奴畔其主而降汉，汉徐以县次传之，何至令天下骚动，罢敝中国</font><font size=4px color="#009090"><font size=4px>〔罢，读曰疲。〕</font></font><font size=4px>而以事夷狄之人乎！"上默然。及浑邪至，贾人与市者坐当死五百余人，黯请间见高门，</font><font size=4px color="#009090"><font size=4px>〔晋灼曰：三辅黄图，未央宫中有高门殿。贾，音古。见，贤遍翻。〕</font></font><font size=4px>曰："夫匈奴攻当路塞，</font><font size=4px color="#009090"><font size=4px>〔言塞障当匈奴所入之路也。〕</font></font><font size=4px>绝和亲，中国兴兵诛之，死伤者不可胜计，</font><font size=4px color="#009090"><font size=4px>〔胜，音升。〕</font></font><font size=4px>而费以巨万百数。</font><font size=4px color="#009090"><font size=4px>〔师古曰：即数百巨万也。〕</font></font><font size=4px>臣愚以为陛下得胡人，皆以为奴婢，以赐从军死事者家，所卤获，因予之，</font><font size=4px color="#009090"><font size=4px>〔卤，与虏同。予，读曰与。〕</font></font><font size=4px>以谢天下之苦，塞百姓之心。</font><font size=4px color="#009090"><font size=4px>〔师古曰：塞，满也。塞，悉则翻。〕</font></font><font size=4px>今纵不能，浑邪率数万之众来降，虚府库赏赐，发良民侍养，譬若奉骄子，愚民安知市买长安中物，而文吏绳以为阑出财物于边关乎！</font><font size=4px color="#009090"><font size=4px>〔应劭曰：阑，妄也。律：胡市，吏民不得持兵器及钱出关；虽于京师市买，其法一也。臣瓒曰：无符传出入为阑也。〕</font></font><font size=4px>陛下纵不能得匈奴之资以谢天下，又以微文杀无知者五百余人，是所谓『庇其叶而伤枝』者也。臣窃为陛下不取也。"</font><font size=4px color="#009090"><font size=4px>〔为，于伪翻。〕</font></font><font size=4px>上默然不许，曰："吾久不闻汲黯之言，今又复妄发矣！"

 　　居顷之，乃分徙降者边五郡故塞外，而皆在河南，因其故俗为五属国。</font><font size=4px color="#009090"><font size=4px>〔五郡，谓陇西、北地、上郡、朔方、云中也。故塞，秦之先与匈奴所关之塞。自秦使蒙恬夺匈奴地而边关益斥，秦、项之乱，冒顿南侵，与中国关于故塞。及卫青收河南，而边关复蒙恬之旧。所谓故塞外，其地在北河之南也。师古曰：凡言属国，存其国号而属汉朝，故曰属国。史记正义曰：以来降之民徙置五郡，各依本国之俗而属于汉，故曰属国。〕</font></font><font size=4px>而金城河西，</font><font size=4px color="#009090"><font size=4px>〔河水出金城河关县西南塞外积石山，东流迳金城郡界。自允吾以西，通谓之金城门。渡河而西，则武威等四郡之地。然金城郡昭帝于元始六年方置，史追书也。〕</font></font><font size=4px>西并南山至盐泽，空无匈奴，</font><font size=4px color="#009090"><font size=4px>〔并，步浪翻。〕</font></font><font size=4px>匈奴时有候者到而希矣。

 　　休屠王太子日磾与母阏氏、弟伦俱没入官，输黄门养马。久之，</font><font size=4px color="#009090"><font size=4px>〔磾，丁奚翻。班表，黄门属少府。师古曰：黄门之署，职任亲近，以供天子，百物在焉。阏氏，音烟支。〕</font></font><font size=4px>帝游宴，见马，</font><font size=4px color="#009090"><font size=4px>〔师古曰：方于游宴之时而召阅诸马。〕</font></font><font size=4px>后宫满侧，日磾等数十人牵马过殿下，莫不窃视，</font><font size=4px color="#009090"><font size=4px>〔师古曰：视宫人。〕</font></font><font size=4px>至日磾独不敢。日磾长八尺二寸，</font><font size=4px color="#009090"><font size=4px>〔长，直亮翻。〕</font></font><font size=4px>容貌甚严，马又肥好，上异而问之，具以本状对；上奇焉，即日赐汤沐、衣冠，拜为马监，</font><font size=4px color="#009090"><font size=4px>〔黄门有马监、狗监。〕</font></font><font size=4px>迁侍中、驸马都尉、光禄大夫。</font><font size=4px color="#009090"><font size=4px>〔侍中，得出入禁中。驸马都尉，帝所置，秩比二千石。师古曰：驸，副马也；非正驾车，皆为副马。一曰：驸，近也，疾也。光禄大夫，本中大夫，帝改其名。〕</font></font><font size=4px>日磾既亲近，</font><font size=4px color="#009090"><font size=4px>〔近，其靳翻。〕</font></font><font size=4px>未尝有过失，上甚信爱之；赏赐累千金，出则骖乘，</font><font size=4px color="#009090"><font size=4px>〔乘，绳正翻。〕</font></font><font size=4px>入侍左右。贵戚多窃怨曰："陛下妄得一胡儿，反贵重之。"上闻，愈厚焉。以休屠作金人为祭天主，故赐日磾姓金氏。</font><font size=4px color="#009090"><font size=4px>〔为金氏贵显张本。〕</font></font><font size=4px>

 　　元狩三年（辛酉，公元前一二零年）

 　　春，有星孛于东方。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　夏，五月，赦天下。

 　　淮南王之谋反也，胶东康王寄微闻其事，私作战守备。及吏治淮南事，辞出之。</font><font size=4px color="#009090"><font size=4px>〔师古曰：狱辞所连，发出其事。〕</font></font><font size=4px>寄母王夫人，即皇太后之女弟也，于上最亲，意自伤，发病而死，不敢置后。上闻而怜之，立其长子贤为胶东王；</font><font size=4px color="#009090"><font size=4px>〔康王寄去年薨，今年方置后。〕</font></font><font size=4px>又封其所爱少子庆为六安王，王故衡山王地。</font><font size=4px color="#009090"><font size=4px>〔衡山国都六，故改为六安。〕</font></font><font size=4px>

 　　秋，匈奴入右北平、定襄，各数万骑，杀略千余人。

 　　山东大水，民多饥乏。天子遣使者虚郡国仓廥以振贫民，</font><font size=4px color="#009090"><font size=4px>〔廥，工外翻，刍藁之藏也；一曰：库厩名。〕</font></font><font size=4px>犹不足，又募豪富吏民能假贷贫民者以名闻；尚不能相救，乃徙贫民于关以西及充朔方以南新秦中</font><font size=4px color="#009090"><font size=4px>〔应劭日：秦遣蒙恬却匈奴，得其河南造阳之地千里，地甚好，于是为筑城郭，徙民充之，名曰新秦。四方错杂，奢俭不同。今俗名新富贵者为"新秦"，由是名也。〕</font></font><font size=4px>七十余万口，衣食皆仰给县官，数岁假予产业。使者分部护之，</font><font size=4px color="#009090"><font size=4px>〔仰，牛向翻。予，读曰与。分，扶问翻。〕</font></font><font size=4px>冠盖相望。其费以亿计，不可胜数。</font><font size=4px color="#009090"><font size=4px>〔胜，音升。〕</font></font><font size=4px>

 　　汉既得浑邪王地，陇西、北地、上郡益少胡寇，诏减三郡戍卒之半，以宽天下之繇。</font><font size=4px color="#009090"><font size=4px>〔繇，读曰傜。〕</font></font><font size=4px>

 　　上将讨昆明，</font><font size=4px color="#009090"><font size=4px>〔以其闭汉使故也。〕</font></font><font size=4px>以昆明有滇池方三百里，乃作昆明池以习水战</font><font size=4px color="#009090"><font size=4px>〔昆明池在长安西南，周回四十里。三辅旧事，昆明池盖地三百二十顷。〕</font></font><font size=4px>是时法既益严，吏多废免。兵革数动，</font><font size=4px color="#009090"><font size=4px>〔数，所角翻。〕</font></font><font size=4px>民多买复</font><font size=4px color="#009090"><font size=4px>〔师古曰：入财于官以取优复。复，方目翻。〕</font></font><font size=4px>及五大夫，</font><font size=4px color="#009090"><font size=4px>〔五大夫，旧爵二十等之第九级也。汉法，至此始免傜役。〕</font></font><font size=4px>征发之士益鲜。</font><font size=4px color="#009090"><font size=4px>〔鲜，少也，先浅翻。〕</font></font><font size=4px>于是除千夫、五大夫为吏，不欲者出马。</font><font size=4px color="#009090"><font size=4px>〔师古曰：千夫、五大夫不欲为吏者，使之出马也。千夫，武功爵第七级。〕</font></font><font size=4px>以故吏弄法，皆谪令伐棘上林，穿昆明池。

 　　是岁，得神马于渥洼水中。</font><font size=4px color="#009090"><font size=4px>〔李斐曰：南阳新野有暴利长，当武帝时遭刑，屯田敦煌界，数于此水旁见群野马，中有奇马与凡马异，来饮此水。利长先作土人持勒绊于水傍，后马玩习。久之，代土人持勒绊，收得其马，献之，欲神异此马，云从水中出。渥，音握。洼，于佳翻。〕</font></font><font size=4px>上方立乐府，</font><font size=4px color="#009090"><font size=4px>〔乐府有安世房中歌十七章，郊祀歌十九章，使童男女七十人歌之。师古曰：始置之也。乐府之名盖起于此，哀帝时罢之。〕</font></font><font size=4px>使司马相如等造为诗赋；以宦者李延年为协律都尉，</font><font size=4px color="#009090"><font size=4px>〔协律都尉，先无此官，武帝始置于此。〕</font></font><font size=4px>佩二千石印；弦次初诗以合八音之调。诗多尔雅之文，</font><font size=4px color="#009090"><font size=4px>〔初诗，新造之诗也。八音，金、石、丝、竹、匏、土、革、木也。调，徒钓翻。尔雅三卷二十篇，文帝时列于学官。张晏曰：尔，近也。雅，正也。〕</font></font><font size=4px>通一经之士不能独知其辞，必集会五经家相与共讲习读之，乃能通知其意。</font><font size=4px color="#009090"><font size=4px>〔汉时，五经之学各专门名家，故通一经者不能尽通歌诗之辞意，必集五经家相与讲读乃得通也。〕</font></font><font size=4px>及得神马，次以为歌。汲黯曰："凡王者作乐，上以承祖宗，下以化兆民。今陛下得马，诗以为歌，协于宗庙，先帝百姓岂能知其音邪？"</font><font size=4px color="#009090"><font size=4px>〔诗大序曰：声成文谓之音。注云：声，谓宫、商、角、征、羽也。成文，谓五声上下相应。郑康成曰：五声杂比曰音，单出曰声。〕</font></font><font size=4px>上默然不说。</font><font size=4px color="#009090"><font size=4px>〔说，读曰悦。考异曰：史记乐书："武帝作十九章歌，常以正月上辛祠太乙甘泉，使僮男、僮女七十人俱歌。又尝得神马渥洼水中，复次以为太一之歌。后伐大宛得千里马，次以为歌。中尉汲黯进曰：『陛下得马诗以为歌云云。』丞相公孙弘曰：『黯诽谤圣制，当族。』汉书礼乐志："武帝定郊祀之礼，祠太一于甘泉，祭后土于汾阴，乃立乐府，作十九章之歌，以正月上辛用事甘泉圜丘。"按天马歌，本志云"元狩三年，马生渥洼水中作"，武纪云："元鼎四年秋，马生渥洼水中。五年十一月，立泰畤于甘泉。太初四年，贰师获汗血马，作西极天马之歌。"公孙弘以元狩二年薨。没黯以元狩三年免右内史，五年为淮阳太守，元鼎五年卒。又黯未尝为中尉。或者马生渥洼水作歌在元狩三年，汲黯为右内史而讥之，言当族者非公孙弘也。虽未立泰畤，或以歌之于郊庙，其十九章之歌当时未能尽备也。〕</font></font><font size=4px>

 　　元狩四年（壬戌，公元前一一九年）

 　　冬，有司言："县官用度太空，而富商大贾冶铸、煮盐，财或絫万金，不佐国家之急；</font><font size=4px color="#009090"><font size=4px>〔贾，音古。絫，古累字。〕</font></font><font size=4px>请更钱造币以赡用，而摧浮淫并兼之徒。"是时，禁苑有白鹿而少府多银、锡，乃以白鹿皮方尺，缘以藻缋，</font><font size=4px color="#009090"><font size=4px>〔缘，以绢翻。师古曰：缋，绣也，缋五采而为之。缋，黄外翻。〕</font></font><font size=4px>为皮币，直四十万。王侯、宗室，朝觐、聘享必以皮币荐璧，然后得行。</font><font size=4px color="#009090"><font size=4px>〔后，与后同〕</font></font><font size=4px>又造银、锡为白金三品：</font><font size=4px color="#009090"><font size=4px>〔如淳曰：杂银、锡为白金。〕</font></font><font size=4px>大者圜之，其文龙，直三千；次方之，其文马，直五百；小者椭之，其文龟，直三百。</font><font size=4px color="#009090"><font size=4px>〔时议以为天用莫如龙，地用莫如马，人用莫如龟：故以为白金三品之文。师古曰：椭，圜而长也，音他果翻。〕</font></font><font size=4px>令县官销半两钱，更铸三铢钱，</font><font size=4px color="#009090"><font size=4px>〔建元五年废三铢钱，行半两钱。更，工衡翻。〕</font></font><font size=4px>盗铸诸金钱罪皆死；而吏民之盗铸白金者不可胜数。</font><font size=4px color="#009090"><font size=4px>〔胜，音升。〕</font></font><font size=4px>

 　　于是以东郭咸阳、孔仅为大农丞，领盐铁事；</font><font size=4px color="#009090"><font size=4px>〔师古曰：二人也；姓东郭，名咸阳；姓孔，名仅。班表：大农令有两丞。齐有大夫东郭氏。〕</font></font><font size=4px>桑弘羊以计算用事。</font><font size=4px color="#009090"><font size=4px>〔姓谱：桑，秦大夫子桑之后。〕</font></font><font size=4px>咸阳，齐之大煮盐，仅，南阳大冶，皆致生絫千金；弘羊，洛阳贾人子，以心计，</font><font size=4px color="#009090"><font size=4px>〔心计者，不必用筹算而知其数也。贾，音古；下同。〕</font></font><font size=4px>年十三侍中。三人言利事析秋毫矣。</font><font size=4px color="#009090"><font size=4px>〔毫至秋而锐小，言其剖析微细，虽秋毫之小亦可分而为二也。〕</font></font><font size=4px>

 　　诏禁民敢私铸铁器、煮盐者釱左趾，</font><font size=4px color="#009090"><font size=4px>〔韦昭曰：釱，以铁为之，着左足以代刖也。索隐曰：三苍云：釱，踏脚钳也。张斐汉晋律序：状如跟衣，着足下，重六斤，以代刖，至魏武改以灭代釱也。晋律：钳重二斤，长翘一尺五寸。师古曰：釱，徒计翻。〕</font></font><font size=4px>没入其器物。公卿又请令诸贾人末作各以其物自占，</font><font size=4px color="#009090"><font size=4px>〔师古曰：占，隐度也。各隐度其财物之多少而为名簿，送之于官也。占，之赡翻；下同。〕</font></font><font size=4px>率缗钱二千而一算；</font><font size=4px color="#009090"><font size=4px>〔李斐曰：缗，丝也，以贯钱。一贯千钱，出算二十也。瓒曰：此缗钱为是储缗钱也，故随其用所施而出算。余谓率计缗钱二千而一算，算百二十钱。缗，眉巾翻。〕</font></font><font size=4px>及民有轺车若船五丈以上者，皆有算。</font><font size=4px color="#009090"><font size=4px>〔轺，小车也，弋招翻。〕</font></font><font size=4px>匿不自占，占不悉，戍边一岁，没入缗钱。</font><font size=4px color="#009090"><font size=4px>〔匿，藏也。悉，尽也。藏匿而不自占，占而不尽者，罚戍边一岁，没其钱入官。〕</font></font><font size=4px>有能告者，以其半畀之。其法大抵出张汤。汤每朝奏事，语国家用，日晏，</font><font size=4px color="#009090"><font size=4px>〔师古曰：论事既多，至于日晚。朝，直遥翻。〕</font></font><font size=4px>天子忘食；丞相充位，</font><font size=4px color="#009090"><font size=4px>〔但充其位，无所建明。〕</font></font><font size=4px>天下事皆决于汤。百姓骚动，不安其生，咸指怨汤。

 　　初，河南人卜式，数请输财县官以助边，</font><font size=4px color="#009090"><font size=4px>〔数，所角翻。〕</font></font><font size=4px>天子使使问式："欲官乎？"式曰："臣少田牧，不习仕宦，不愿也。"</font><font size=4px color="#009090"><font size=4px>〔少，诗照翻。〕</font></font><font size=4px>使者问曰："家岂有冤，欲言事乎？"式曰："臣生与人无分争，邑人贫者贷之，不善者教之，所居人皆从式，式何故见冤于人！无所欲言也。"使者曰："苟如此，子何欲而然？"式曰："天子诛匈奴，愚以为贤者宜死节于边，有财者宜输委，</font><font size=4px color="#009090"><font size=4px>〔委，于伪翻，蓄也。〕</font></font><font size=4px>宜输其所蓄也。"如此而匈奴可灭也。"上由是贤之，欲尊显以风百姓，</font><font size=4px color="#009090"><font size=4px>〔师古曰：风，读曰讽，又如字。〕</font></font><font size=4px>乃召拜式为中郎，爵左庶长，赐田十顷，布告天下，使明知之。未几，又擢式为齐太傅。</font><font size=4px color="#009090"><font size=4px>〔齐王次昌，元朔三年薨，无后，国除；元狩六年始封皇子闳为齐王；式盖傅闳也。史因其输财得官而终书之。几，居岂翻。〕</font></font><font size=4px>

 　　春，有星孛于东北。</font><font size=4px color="#009090"><font size=4px>〔孛，蒲内翻。〕</font></font><font size=4px>夏，有长星出于西北。

 　　上与诸将议曰："翕侯赵信为单于画计，</font><font size=4px color="#009090"><font size=4px>〔为，于伪翻。〕</font></font><font size=4px>常以为汉兵不能度幕轻留，</font><font size=4px color="#009090"><font size=4px>〔幕，沙漠也。师古曰：言轻易汉军，留而不去也。一曰：谓汉军不能轻入而久留也。余谓后说是。〕</font></font><font size=4px>今大发士卒，其势必得所欲。"乃粟马十万，</font><font size=4px color="#009090"><font size=4px>〔师古曰：以粟秣马也。〕</font></font><font size=4px>令大将军青、票骑将军去病各将五万骑，私负从马复四万匹，</font><font size=4px color="#009090"><font size=4px>〔师古曰：私负衣装及私将马自从者，皆非公家所发之限。从，才用翻。〕</font></font><font size=4px>步兵转者踵军后又数十万人，</font><font size=4px color="#009090"><font size=4px>〔师古曰：转者，谓运辎重也。踵，接也。〕</font></font><font size=4px>而敢力战深入之士皆属票骑。票骑始为出定襄，当单于；捕虏言单于东，乃更令票骑出代郡，令大将军出定襄。郎中令李广数自请行，</font><font size=4px color="#009090"><font size=4px>〔数，所角翻。〕</font></font><font size=4px>天子以为老，弗许；良久，乃许之，以为前将军。太仆公孙贺为左将军，主爵都尉赵食其为右将军，</font><font size=4px color="#009090"><font size=4px>〔食其，音异箕。〕</font></font><font size=4px>平阳侯曹襄为后将军，皆属大将军。赵信为单于谋曰："汉兵既度幕，人马罢，匈奴可坐收虏耳。"</font><font size=4px color="#009090"><font size=4px>〔师古曰：言收虏汉军人马可不费力，故言坐。罢，读曰疲。〕</font></font><font size=4px>乃悉远北其辎重，</font><font size=4px color="#009090"><font size=4px>〔师古曰：送辎重远去，令处北也。〕</font></font><font size=4px>以精兵待幕北。

 　　大将军既出塞，捕虏知单于所居，乃自以精兵走之，</font><font size=4px color="#009090"><font size=4px>〔走，音奏。〕</font></font><font size=4px>而令前将军广并于右将军军，出东道。</font><font size=4px color="#009090"><font size=4px>〔师古曰：并，合也；合军而同道。〕</font></font><font size=4px>东道回远而水草少，</font><font size=4px color="#009090"><font size=4px>〔师古曰：回，绕也，曲也，户悔翻。〕</font></font><font size=4px>广自请曰："臣部为前将军，今大将军乃徙令臣出东道。且臣结发而与匈奴战，今乃一得当单于，</font><font size=4px color="#009090"><font size=4px>〔结发者，言始胜冠即在战阵，及今得当单于也。〕</font></font><font size=4px>臣愿居前，先死单于。"</font><font size=4px color="#009090"><font size=4px>〔师古曰：致死而取单于。〕</font></font><font size=4px>大将军亦阴受上诫，以为"李广老，数奇，</font><font size=4px color="#009090"><font size=4px>〔孟康曰：奇，只不偶也。如淳曰：数为匈奴所败为奇不耦。师古曰：言广命只不耦合也，孟说是矣。数，所角翻。奇，居宜翻。〕</font></font><font size=4px>毋令当单于，恐不得所欲。"</font><font size=4px color="#009090"><font size=4px>〔师古曰：谓不胜敌也。余谓指欲禽单于，脱有邂逅失之，为不得所欲。〕</font></font><font size=4px>而公孙敖新失侯，大将军亦欲使敖与俱当单于，</font><font size=4px color="#009090"><font size=4px>〔敖失侯见上二年。青本与敖友，又脱青于厄，故青欲使当单于而立功。〕</font></font><font size=4px>故徙前将军广。广知之，固自辞于大将军；大将军不听，广不谢而起行，意甚愠怒。</font><font size=4px color="#009090"><font size=4px>〔愠，于运翻。〕</font></font><font size=4px>

 　　大将军出塞千余里，度幕，见单于兵陈而待。</font><font size=4px color="#009090"><font size=4px>〔言结陈以待敌也。陈，与阵同。〕</font></font><font size=4px>于是大将军令武刚车自环为营，</font><font size=4px color="#009090"><font size=4px>〔张晏曰：武刚车，兵车也。师古曰：环，绕也。续汉志：诸军有矛戟，其饰幡斿旗帜，有巾有盖，谓之武刚车。环，音宦。〕</font></font><font size=4px>而纵五千骑往当匈奴；匈奴亦纵可万骑。会日且入，</font><font size=4px color="#009090"><font size=4px>〔言日欲没也。〕</font></font><font size=4px>大风起，砂砾击面　，</font><font size=4px color="#009090"><font size=4px>〔师古曰：砾，小石也；音历。〕</font></font><font size=4px>两军不相见，汉益纵左右翼绕单于。</font><font size=4px color="#009090"><font size=4px>〔师古曰：翼，谓左右舒引其兵，如鸟之张翼。〕</font></font><font size=4px>单于视汉兵多而士马尚强，自度战不能如汉兵，</font><font size=4px color="#009090"><font size=4px>〔度，徒洛翻。〕</font></font><font size=4px>单于遂乘六骡，壮骑可数百，直冒汉围，西北驰去。</font><font size=4px color="#009090"><font size=4px>〔师古曰：骡者，驴种马子，坚忍。单于自乘善走骡，而壮骑随之也。冒，犯也。骡，来戈翻。冒，莫克翻。〕</font></font><font size=4px>时己昏，汉匈奴相纷拏，</font><font size=4px color="#009090"><font size=4px>〔师古曰：纷拏，乱相持搏也。拏，女居翻。〕</font></font><font size=4px>杀伤大当。</font><font size=4px color="#009090"><font size=4px>〔杀伤各大相当。〕</font></font><font size=4px>汉军左校捕虏言，单于未昏而去，汉军发轻骑夜追之，大将军军因随其后，匈奴兵亦散走。迟明，</font><font size=4px color="#009090"><font size=4px>〔迟，直二翻。〕</font></font><font size=4px>行二百余里，不得单于，捕斩首虏万九千级，遂至窴颜山赵信城，</font><font size=4px color="#009090"><font size=4px>〔窴，徒贤翻。如淳曰：赵信降匈奴，筑城居之。〕</font></font><font size=4px>得匈奴积粟食军，</font><font size=4px color="#009090"><font size=4px>〔师古曰：食，读曰飤。〕</font></font><font size=4px>留一日，悉烧其城余粟而归。

 　　前将军广与右将军食其军无导，惑失道，后大将军，</font><font size=4px color="#009090"><font size=4px>〔师古曰：惑，迷也；在后不及期也。〕</font></font><font size=4px>不及单于战。大将军引还，过幕南，乃遇二将军。大将军使长史责问广、食其失道状，急责广之幕府对簿。</font><font size=4px color="#009090"><font size=4px>〔师古曰：簿，谓文状也。〕</font></font><font size=4px>广曰：诸校尉无罪，乃我自失道，吾今自上簿至莫府。"</font><font size=4px color="#009090"><font size=4px>〔上，时掌翻。〕</font></font><font size=4px>广谓其麾下曰："广结发与匈奴大小七十余战，今幸从大将军出接单于兵，而大将军徙广部，行回远而又迷失道，岂非天哉！且广年六十余矣，终不能复对刀笔之吏！"</font><font size=4px color="#009090"><font size=4px>〔复，扶又翻。〕</font></font><font size=4px>遂引刀自刭。</font><font size=4px color="#009090"><font size=4px>〔刭，古顶翻。〕</font></font><font size=4px>广为人廉，得赏赐辄分其麾下，饮食与士共之，为二千石四十余年，家无余财。猨臂，善射，</font><font size=4px color="#009090"><font size=4px>〔如淳曰：臂如猨臂通肩也。〕</font></font><font size=4px>度不中不发。</font><font size=4px color="#009090"><font size=4px>〔度，徒洛翻。中，竹仲翻。〕</font></font><font size=4px>将兵，乏绝之处</font><font size=4px color="#009090"><font size=4px>〔孔颖达曰：暂无曰乏，不续曰绝。〕</font></font><font size=4px>见水，士卒不尽饮，广不近水，</font><font size=4px color="#009090"><font size=4px>〔近，其靳翻。〕</font></font><font size=4px>士卒不尽食，广不尝食；士以此爱乐为用。</font><font size=4px color="#009090"><font size=4px>〔乐，音洛。〕</font></font><font size=4px>及死，一军皆哭；百姓闻之，知与不知，无老壮皆为垂涕。</font><font size=4px color="#009090"><font size=4px>〔师古曰：知谓素相识知也。为，于伪翻。〕</font></font><font size=4px>而右将军独下吏，</font><font size=4px color="#009090"><font size=4px>〔下，遐嫁翻。〕</font></font><font size=4px>当死，赎为庶人。

 　　单于之遁走，其兵往往与汉兵相乱而随单于，单于久不与其大众相得。其右谷蠡王以为单于死，乃自立为单于。</font><font size=4px color="#009090"><font size=4px>〔谷蠡，音鹿黎。〕</font></font><font size=4px>十余日，真单于复得其众，而右谷蠡王乃去其单于号。</font><font size=4px color="#009090"><font size=4px>〔师古曰：去，除也，丘吕翻。〕</font></font><font size=4px>

 　　票骑将军骑兵车重与大将军军等</font><font size=4px color="#009090"><font size=4px>〔重，直用翻。〕</font></font><font size=4px>而无裨将，悉以李敢等为大校，当裨将，</font><font size=4px color="#009090"><font size=4px>〔校，户教翻。〕</font></font><font size=4px>出代、右北平二千余里，绝大幕，直左方兵，</font><font size=4px color="#009090"><font size=4px>〔师古曰：直，当也。匈奴分其国为左右：诸左王将居东方，直上谷以东，接濊貊、朝鲜；右王将居西方，直上郡以西，接氐、羌；故谓之左、古方，亦谓之左、右地。〕</font></font><font size=4px>获屯头王、韩王等三人，将军、相国、当户、都尉八十三人，封狼居胥山，禅于姑衍，登临翰海，</font><font size=4px color="#009090"><font size=4px>〔张晏曰：登海边山以望海也。有大功，故增山而广地也。如淳曰：翰海，北海名也。崔浩曰：群鸟之所解羽，故曰翰海。广志，翰海在沙漠北。师古曰：积土增高曰封，为墠祭地曰禅。〕</font></font><font size=4px>卤获七万四百四十三级。天子以五千八百户益封票骑将军；又封其所部右北平太守路博德等四人为列侯，</font><font size=4px color="#009090"><font size=4px>〔路博德为邳离侯，卫山为义阳侯，复陆支为杜侯，伊即靬为众利侯。〕</font></font><font size=4px>从票侯破奴等二人益封，校尉敢为关内侯，食邑；军吏卒为官、赏赐甚多。而大将军不得益封，军吏卒皆无封侯者。

 　　两军之出塞，塞阅官及私马凡十四万匹，而复入塞者不满三万匹。

 　　乃益置大司马位，大将军、票骑将军皆为大司马，定令，令票骑将军秩禄与大将军等。</font><font size=4px color="#009090"><font size=4px>〔应劭曰；司马主武事，诸武官亦以为号。汉官仪曰：时议者以为军中有侯司马，故加"大"为大司马以别异之。自此票骑将军同大将军品秩，位亚丞相。〕</font></font><font size=4px>自是之后，大将军青日退而票骑日益贵。大将军故人、门下士多去事票骑，辄得官爵，唯任安不肯。

 　　票骑将军为人，少言不泄，</font><font size=4px color="#009090"><font size=4px>〔孔文祥曰：谓质重少言，胆气在中也。〕</font></font><font size=4px>有气敢往。天子尝欲教之孙、吴兵法，</font><font size=4px color="#009090"><font size=4px>〔孙，孙武；吴，吴起也。〕</font></font><font size=4px>对曰："顾方略何如耳，不至学古兵法。"天子为治第，令票骑视之，对曰："匈奴未灭，无以家为也！"</font><font size=4px color="#009090"><font size=4px>〔治，直之翻。〕</font></font><font size=4px>由此上益重爱之。然少贵，不省士，</font><font size=4px color="#009090"><font size=4px>〔师古曰：省，视也；言不恤视军士也。少，诗照翻。〕</font></font><font size=4px>其从军，天子为遣太官赍数十乘；</font><font size=4px color="#009090"><font size=4px>〔班表：太官有令，有丞，主膳食。师古曰：赍，与资同。余谓音则兮翻，亦通，装也。为，于伪翻。乘，绳证翻。〕</font></font><font size=4px>既还，重车余弃粱肉，</font><font size=4px color="#009090"><font size=4px>〔师古曰：重，直用翻。粱，粟类也，米之善者。〕</font></font><font size=4px>而士有饥者；其在塞外，卒乏粮或不能自振，而票骑尚穿域蹋鞠；</font><font size=4px color="#009090"><font size=4px>〔服虔曰：穿域，作鞠室也。师古曰：鞠，以皮为之，实以毛，蹴蹋为戏也。刘向别录曰：蹴鞠，相传以为黄帝所作，或曰起战国之时，所以讲武知有材也。蹋，徒腊翻。鞠，居六翻。〕</font></font><font size=4px>事多此类。大将军为人仁，喜士退让，</font><font size=4px color="#009090"><font size=4px>〔师古曰：喜，许吏翻。〕</font></font><font size=4px>以和柔自媚于上。两人志操如此。</font><font size=4px color="#009090"><font size=4px>〔操，七到翻。〕</font></font><font size=4px>

 　　是时，汉所杀虏匈奴合八九万，而汉士卒物故亦数万。</font><font size=4px color="#009090"><font size=4px>〔魏台访议：高堂隆曰："闻之先师，物，无也，故，事也，言无复所能于事也。"索隐曰：汉以来谓死为物故，就朽故也。师古曰：物故，谓死也；言其同于鬼物而故也。盖汉军死者亦数万。〕</font></font><font size=4px>是后匈奴远遁，而幕南无王庭。</font><font size=4px color="#009090"><font size=4px>〔冒顿之强，尽取蒙恬所夺匈奴地，而王庭列置于幕南。今匈奴为汉所攻，远遁幕北，故幕南无王庭也。〕</font></font><font size=4px>汉渡河自朔方以西至令居，</font><font size=4px color="#009090"><font size=4px>〔班志，令居县属金城郡。令，音零。〕</font></font><font size=4px>往往通渠，置田官，</font><font size=4px color="#009090"><font size=4px>〔置官以主屯田。〕</font></font><font size=4px>吏卒五六万人，稍蚕食匈奴以北；</font><font size=4px color="#009090"><font size=4px>〔蚕食，言如蚕之食叶，以渐而侵其地也。〕</font></font><font size=4px>然亦以马少，不复大出击匈奴矣</font><font size=4px color="#009090"><font size=4px>〔少，诗沼翻。复，扶又翻；下同。〕</font></font><font size=4px>

 　　匈奴用赵信计，遣使于汉，好辞请和亲。天子下其议，</font><font size=4px color="#009090"><font size=4px>〔下，遐嫁翻；下同。〕</font></font><font size=4px>或言和亲，或言遂臣之。丞相长史任敞曰：</font><font size=4px color="#009090"><font size=4px>〔班表：丞相有二长史，秩二千石。任，音壬。〕</font></font><font size=4px>"匈奴新破困，宜可使为外臣，朝请于边。"汉使任敞于单于，单于大怒，留之不遣。</font><font size=4px color="#009090"><font size=4px>〔朝，直遥翻。请，才性翻。使，疏吏翻。〕</font></font><font size=4px>是时，博士狄山议以为和亲便，</font><font size=4px color="#009090"><font size=4px>〔姓谱：狄，春秋狄国之后；又曰：周文王封少子于狄城。〕</font></font><font size=4px>上以问张汤，汤曰："此愚儒无知。"狄山曰："臣固愚，愚忠；若御史大夫汤，乃诈忠。"于是上作色曰："吾使生居一郡，</font><font size=4px color="#009090"><font size=4px>〔师古曰：博士，儒官也，故呼为生。〕</font></font><font size=4px>能无使虏入盗乎？"曰："不能。"曰："居一县？"对曰："不能。"复曰："居一障间？"</font><font size=4px color="#009090"><font size=4px>〔师古曰：障，谓塞上要险之处，别筑为城，因置吏士，而为蔽障以御寇也。障，之尚翻。又汉制，每塞要处别筑为城，置人镇守，谓之候城，此即障也。〕</font></font><font size=4px>山自度，辩穷且下吏，</font><font size=4px color="#009090"><font size=4px>〔师古曰：度，计也；见诘辩而辞穷，当下吏也。下，遐嫁翻。〕</font></font><font size=4px>曰："能。"于是上遣山乘障；</font><font size=4px color="#009090"><font size=4px>〔师古曰：乘，登也，登而守之。〕</font></font><font size=4px>至月余，匈奴斩山头而去。自是之后，群臣震慴，</font><font size=4px color="#009090"><font size=4px>〔师古曰：震，动也。慴，失气也。慴，之涉翻。〕</font></font><font size=4px>无敢忤汤者。</font><font size=4px color="#009090"><font size=4px>〔忤，五故翻。〕</font></font><font size=4px>

 　　是岁，汲黯坐法免，以定襄太守义纵为右内史，河内太守王温舒为中尉。</font><font size=4px color="#009090"><font size=4px>〔守，式又翻。〕</font></font><font size=4px>

 　　先是，甯成为关都尉，</font><font size=4px color="#009090"><font size=4px>〔函谷关都尉也。先，悉荐翻。〕</font></font><font size=4px>吏民出入关者号曰："宁见乳虎，无值甯成之怒。"</font><font size=4px color="#009090"><font size=4px>〔师古曰：猛虎产乳，护养其子，则搏噬过当，故以为喻。乳，人喻翻。〕</font></font><font size=4px>及义纵为南阳太守，</font><font size=4px color="#009090"><font size=4px>〔义，姓也。纵，其名。〕</font></font><font size=4px>至关，甯成侧行送迎；</font><font size=4px color="#009090"><font size=4px>〔侧行不敢正行，言恭甚。〕</font></font><font size=4px>至郡，遂按甯氏，破碎其家；南阳吏民重足一迹。</font><font size=4px color="#009090"><font size=4px>〔言累足也，畏惧之甚。重，直龙翻。〕</font></font><font size=4px>后徙定襄太守，初至，掩定襄狱中重罪、轻系二百余人，及宾客、昆弟私入视亦二百余人，一捕，鞫曰"为死罪解脱"，</font><font size=4px color="#009090"><font size=4px>〔一切皆捕而鞫问之也。服虔曰：律：诸囚徒私解脱桎梏钳赭，加罪一等；为人解脱与同罪。纵鞫相赂饷者二百人以为解脱死罪，尽杀之。师古曰：鞫，穷也，谓穷治也。〕</font></font><font size=4px>是日，皆报杀四百余人，</font><font size=4px color="#009090"><font size=4px>〔师古曰：奏请得报而论杀。原父曰：纵掩定襄狱，一切捕鞫，而云是日皆报杀，则非奏请报可之报矣，然则以论决为报也。〕</font></font><font size=4px>其后郡中不寒而栗。是时，赵禹、张汤以深刻为九卿，然其治尚辅法而行；纵专以鹰击为治。</font><font size=4px color="#009090"><font size=4px>〔师古曰：言如鹰隼之击也。治，直吏翻。〕</font></font><font size=4px>

 　　王温舒始为广平都尉，</font><font size=4px color="#009090"><font size=4px>〔广平本属赵国，景、武之间，分为广平郡，征和元年，立为平干国。〕</font></font><font size=4px>择郡中豪敢往吏十余，</font><font size=4px color="#009090"><font size=4px>〔师古曰：豪桀而性果敢一往无所顾者，以为吏也。〕</font></font><font size=4px>以为爪牙，皆把其阴重罪，而纵使督盗贼。</font><font size=4px color="#009090"><font size=4px>〔师古曰：纵，放也。督，察视也。〕</font></font><font size=4px>快其意所欲得，此人虽有百罪，弗法；</font><font size=4px color="#009090"><font size=4px>〔师古曰：言所捕盗贼得其人而快，温舒意则不问其先所犯罪也。弗法，谓弗行法也。〕</font></font><font size=4px>即有避，因其事夷之，亦灭宗。</font><font size=4px color="#009090"><font size=4px>〔师古曰：避，谓不尽意捕击也。〕</font></font><font size=4px>以其故，齐、赵之郊盗贼不敢近广平，</font><font size=4px color="#009090"><font size=4px>〔近，其靳翻。〕</font></font><font size=4px>广平声为道不拾遗。迁河内太守；以九月至，令郡具</font><span class="h"><font size=4px>【章：十四行本"具"下有"私"字；乙十一行本同；孔本同；退斋校同。】</font></font><font size=4px>马五十疋为驿，</font><font size=4px color="#009090"><font size=4px>〔师古曰：以私马于道上往往置驿，自河内至长安。〕</font></font><font size=4px>捕郡中豪猾，相连坐千余家。上书请，大者至族，小者乃死，家尽没入偿臧。</font><font size=4px color="#009090"><font size=4px>〔师古曰：以臧获罪者既没入之，又令出倍臧，或收入官，或还其主也。余谓没入其家以偿所受之臧，其义似径。臧，读曰赃。〕</font></font><font size=4px>奏行不过二三日得可，</font><font size=4px color="#009090"><font size=4px>〔奏而天子可之，谓之得可。〕</font></font><font size=4px>事论报至流血十余里，河内皆怪其奏，以为神速。尽十二月，郡中毋声，毋敢夜行，</font><font size=4px color="#009090"><font size=4px>〔古毋、无通。〕</font></font><font size=4px>野无犬吠之盗。其颇不得，失，之旁郡国追求。会春，温舒顿足叹曰："嗟乎！令冬月益展一月，足吾事矣！"</font><font size=4px color="#009090"><font size=4px>〔师古曰：立春之后不复行刑，故云然。展，伸也。〕</font></font><font size=4px>

 　　天子闻之，皆以为能，故擢为中二千石。</font><font size=4px color="#009090"><font size=4px>〔郡守二千石，正卿及列卿皆中二千石。〕</font></font><font size=4px>

 　　齐人少翁，以鬼神方见上。上有所幸王夫人卒，</font><font size=4px color="#009090"><font size=4px>〔王夫人，齐王闳之母。〕</font></font><font size=4px>少翁以方夜致鬼，如王夫人之貌，天子自帷中望见焉。</font><font size=4px color="#009090"><font size=4px>〔考异曰：汉书以此事置李夫人传中，古今相承皆以为李夫人事。史记封禅书："少翁见上，上有所幸王夫人卒，少翁以方夜致王夫人及竈鬼之貌云。"按李夫人卒时，少翁死已久，汉书误也。今从史记。〕</font></font><font size=4px>于是乃拜少翁为文成将军，赏赐甚多，以客礼礼之。文成又劝上作甘泉宫，中为台室，画天、地、太一诸鬼神而置祭具，以致天神。居岁余，其方益衰，神不至。乃为帛书以饭牛，</font><font size=4px color="#009090"><font size=4px>〔师古曰：谓杂草以饭牛也。饭，扶晚翻。〕</font></font><font size=4px>佯不知，言曰：此牛腹中有奇。"杀视，得书，书言甚怪，天子识其手书，</font><font size=4px color="#009090"><font size=4px>〔谓识其亲书手迹也。〕</font></font><font size=4px>问其人，果是伪书；于是诛文成将军而隐之。</font><font size=4px color="#009090"><font size=4px>〔隐，谓祕诛文成之事，不令人知之也。〕</font></font><font size=4px>
</font><!--/HTMLBUILERPART0--><font size=4px>