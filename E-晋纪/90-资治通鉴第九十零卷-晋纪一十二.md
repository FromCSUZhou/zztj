<font size=4px>　　晉紀十二（起強圉赤奮若（丁丑），盡著雍攝提格（戊寅），凡二年。）

 　　中宗元皇帝上</font><font size=4px color="#009090"><font size=4px>〔諱睿，字景，字文，宣帝曾孫，琅邪武王軎之孫，恭王觀之子。諡法：始建國都曰元。〕</font></font><font size=4px>

 　　建武元年（丁丑、三十七）是年三月，方改元。〕

 　　春，正月，漢兵東略弘農，太守宋哲奔江東。</font><font size=4px color="#009090"><font size=4px>〔哲屯華陰，漢兵自長安東略，故棄城來奔。守，式又翻。〕</font></font><font size=4px>

 　　黃門郎史淑、侍御史王沖自長安奔涼州，稱愍帝出降前一日，</font><font size=4px color="#009090"><font size=4px>〔降，戶江翻。〕</font></font><font size=4px>使淑等齎詔賜張寔，拜寔大都督、涼州牧、侍中、司空，承制行事；且曰：「朕已詔琅邪王時攝大位；君其協贊琅邪，共濟多難。」淑等至姑臧，寔大臨三日，</font><font size=4px color="#009090"><font size=4px>〔難，乃旦翻。臨，力鴆翻。〕</font></font><font size=4px>辭官不受。

 　　初，寔叔父肅為西海太守，</font><font size=4px color="#009090"><font size=4px>〔王莽置西海郡，光武中興，棄之。至獻帝興平二年，武威太守張雅請置西海郡，分張掖之居延一縣以屬之，雖郡名同，而非王莽西海郡之地。〕</font></font><font size=4px>聞長安危逼，請為先鋒入援；寔以其老，弗許。及聞長安不守，肅悲憤而卒。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　寔遣太府司馬韓璞、</font><font size=4px color="#009090"><font size=4px>〔時張氏保據河西，有太府司馬、太府，少府主簿等官；蓋以都督府為太府，涼州府為少府也。璞，匹角翻。〕</font></font><font size=4px>撫戎將軍張閬等帥步騎一萬東擊漢；</font><font size=4px color="#009090"><font size=4px>〔撫戎將軍，蓋張氏創置。帥，讀曰率。騎，奇寄翻。〕</font></font><font size=4px>命討虜將軍陳安、</font><font size=4px color="#009090"><font size=4px>〔沈約志，魏置將軍四十號，討虜第十九。〕</font></font><font size=4px>安故太守賈騫、</font><font size=4px color="#009090"><font size=4px>〔晉志曰：張茂分武興、金城、西平、安故四郡為定州。蓋張氏分金城、西平二郡地置安故郡也。按安故縣，二漢屬隴西郡。水經註：洮水自臨洮縣東流，又屈而北流，逕安故縣故城西，又北逕狄道縣故城西。狄道，時己置武始郡；安故郡，蓋即漢之一縣置郡。〕</font></font><font size=4px>隴西太守吳紹各統郡兵為前驅。又遺相國保書曰：「王室有事，不忘投軀。前遺賈騫瞻公舉動，中被符命，敕騫還軍。</font><font size=4px color="#009090"><font size=4px>〔符命，蓋保符下寔也。遺，于季翻。被，皮義翻。〕</font></font><font size=4px>俄聞寇逼長安，胡崧不進，麴允持金五百，請救於崧，遂決遣騫等進軍度嶺。</font><font size=4px color="#009090"><font size=4px>〔自涼州濟河度沃于嶺，至狄道。〕</font></font><font size=4px>會聞朝廷傾覆，為忠不遂，憤痛之深，死有餘責。今更遣璞等，唯公命是從。」璞等卒不能進而還。

 　　至南安，</font><font size=4px color="#009090"><font size=4px>〔南安郡，治獂道縣。卒，子恤翻。還，從宣翻，又如字。〕</font></font><font size=4px>諸羌斷路，</font><font size=4px color="#009090"><font size=4px>〔斷，丁管翻。〕</font></font><font size=4px>相持百餘日，糧竭矢盡。璞殺車中牛以饗士，泣謂之曰：「汝曹念父母乎﹖」曰：「念。」「念妻子乎﹖」曰：「念。」「欲生還乎﹖」曰：「欲。」「從我令乎﹖」曰：「諾。」乃鼓譟進戰，會張閬帥金城兵繼至，夾擊，大破之，斬，首數千級。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　先是，長安謠曰：「秦川中，血沒腕，唯有涼州倚柱觀。」</font><font size=4px color="#009090"><font size=4px>〔腕，烏貫翻。〕</font></font><font size=4px>及漢兵覆關中，氐、羌掠隴右，雍、秦之民，死者什八九，</font><font size=4px color="#009090"><font size=4px>〔雍，於用翻。〕</font></font><font size=4px>獨涼州安全。

 　　二月，漢主聰使從弟暢</font><font size=4px color="#009090"><font size=4px>〔從，才用翻。〕</font></font><font size=4px>帥步騎三萬攻滎陽太守李矩，屯韓王故壘，相去七里，</font><font size=4px color="#009090"><font size=4px>〔李矩屯新鄭，則韓王故壘亦在新鄭也。戰國時，韓滅鄭，徙都之，故有故壘在焉。〕</font></font><font size=4px>遣使招矩。</font><font size=4px color="#009090"><font size=4px>〔使，疏吏翻。〕</font></font><font size=4px>時暢兵猝至，矩未及為備，乃遣使詐降於暢。暢不復設備，大饗，渠帥皆醉。</font><font size=4px color="#009090"><font size=4px>〔降，戶江翻。復，扶又翻。帥，所類翻。〕</font></font><font size=4px>矩欲夜襲之，士卒皆恇懼，</font><font size=4px color="#009090"><font size=4px>〔恇，去王翻。〕</font></font><font size=4px>矩乃遣其將郭誦禱於子產祠，</font><font size=4px color="#009090"><font size=4px>〔子產相鄭人懷其惠，為之立祠。〕</font></font><font size=4px>使巫揚言曰：「子產有教，遣神兵相功。」眾皆踊躍爭進。矩選勇敢千人，使將之，</font><font size=4px color="#009090"><font size=4px>〔將，即亮翻。〕</font></font><font size=4px>掩擊暢營，斬首數千級，暢僅以身免。

 　　辛巳，宋哲至建康，</font><font size=4px color="#009090"><font size=4px>〔沈約曰：建康，本秣陵縣，漢獻帝建安十六年置；孫權改秣陵為建業，武帝平吳，還為秣陵；太康三年，分秣陵之水北為建業；愍帝即位，避帝諱，改為建康。〕</font></font><font size=4px>稱受愍帝詔，令丞相琅邪王睿統攝萬機。三月，琅邪王素服出次，</font><font size=4px color="#009090"><font size=4px>〔杜預曰：出次，避正寢。〕</font></font><font size=4px>王不許。羕等固請不已，王慨然流涕曰：「孤，罪人也。諸賢見逼不已，當歸琅邪耳！」呼私奴，命駕將歸國。</font><font size=4px color="#009090"><font size=4px>〔私奴，謂私所畜養而給使令之奴，非以罪沒官者。〕</font></font><font size=4px>羕等乃請依魏、晉故事，稱晉王；許之。辛卯，即晉王位，大赦，改元；始備百官立宗廟，建社稷。

 　　有司請立太子，王愛次子宣城公裒，欲立之，</font><font size=4px color="#009090"><font size=4px>〔裒，蒲侯翻。〕</font></font><font size=4px>謂王導曰：「立子當以德。」導曰：「世子、宣城，俱有朗雋之美，而世子年長。」</font><font size=4px color="#009090"><font size=4px>〔長，知兩翻。〕</font></font><font size=4px>王從之。丙辰，立世子紹為王太子；封裒為琅邪王，奉恭王後;</font><font size=4px color="#009090"><font size=4px>〔帝後十宗，故以裒奉琅邪國祀。〕</font></font><font size=4px>仍以裒都督青、徐、兗三州諸軍事，鎮廣陵。以西陽王羕為太保，封譙剛王遜之子承為譙王。</font><font size=4px color="#009090"><font size=4px>〔一本作「譙王承</font><font size=4px color="#009090"><font size=4px>〔氶〕</font></font><font size=4px>，音拯。〕</font></font><font size=4px>遜，宣帝之弟子也。又以征南大將軍王敦為大將軍、江州牧，揚州刺史王導為驃騎將軍、都督中外諸軍事、領中書監、錄尚書事，</font><font size=4px color="#009090"><font size=4px>〔驃，匹妙翻。〕</font></font><font size=4px>丞相左長史刁協為尚書左僕射，右長史周顗為吏部尚書，軍諮祭酒</font><font size=4px color="#009090"><font size=4px>〔顗，魚豈翻。〕</font></font><font size=4px>賀循為中書令，右司馬戴淵、王邃為尚書，司直劉隗為御御史中丞，行參軍劉超為中書舍人，</font><font size=4px color="#009090"><font size=4px>〔晉志曰：中書，晉初置舍人、通事各一人，江左合舍人、通事，謂之通事舍人，掌呈奏案。〕</font></font><font size=4px>參軍事孔愉長兼中書郎；</font><font size=4px color="#009090"><font size=4px>〔長兼，蓋始於此。〕</font></font><font size=4px>自餘參軍悉拜奉車都尉，掾屬拜駙馬都尉，行參軍舍人拜騎都尉。</font><font size=4px color="#009090"><font size=4px>〔三都尉，皆漢武帝置。奉車都尉，掌御乘輿車；駙馬都尉，掌駙馬；騎都尉，掌監羽林騎。師古曰：駙，副馬也；非正駕車，皆為副馬。一曰：駙，近也，疾也。晉武帝以宗室、外戚為三都尉；江左後罷奉車、騎二都尉，唯留駙馬都尉，奉朝請，諸尚公主者為之。掾，俞絹翻。〕</font></font><font size=4px>王敦辭州牧，王導以敦統六州，辭中外都督，賀循以老病辭中書令，王皆許之；以循為太常。是時承喪亂之後，江東草創，</font><font size=4px color="#009090"><font size=4px>〔廣雅曰：草，造也；創，始也。喪，息浪翻。〕</font></font><font size=4px>刁協久宦中朝，諳練舊事，</font><font size=4px color="#009090"><font size=4px>〔諳，烏含翻，悉也，記也。朝，直遙翻。〕</font></font><font size=4px>賀循為世儒宗，明習禮學，凡有疑議，皆取決焉。

 　　劉琨、段匹磾相與歃血同盟，</font><font size=4px color="#009090"><font size=4px>〔磾，丁奚翻。歃，色洽翻，歠也。〕</font></font><font size=4px>期以翼戴晉室。辛丑，琨檄告華、夷，遣兼左長史、右司馬溫嶠，匹磾遣左長史榮卲，奉表及盟文詣建康勸進。</font><font size=4px color="#009090"><font size=4px>〔漢之禪于魏也，文帝三讓，魏朝群臣累表請順天人之望，此則勸進之造端也。晉受魏禪，何曾等亦然。是時愍帝蒙塵，四海無君，琨等勸進，為得其正。〕</font></font><font size=4px>嶠，羨之弟子也，</font><font size=4px color="#009090"><font size=4px>〔溫羨見八十六卷惠帝永興二年。〕</font></font><font size=4px>嶠之從母為琨妻。</font><font size=4px color="#009090"><font size=4px>〔母之姊妹為母。從，才用翻。〕</font></font><font size=4px>琨謂嶠曰：「晉祚雖衰，天命未改，吾當立功河朔，使卿延譽江南。行矣，勉之！」

 　　王以鮮卑大都督慕容廆為都督遼左雜夷流民諸軍事、龍驤將軍、大單于、昌黎公；廆不受。</font><font size=4px color="#009090"><font size=4px>〔遼左，即遼東。流民，謂中州之民流移入遼東者。廆，戶罪翻。驤，思將翻。〕</font></font><font size=4px>征虜將軍魯昌說廆曰：「今兩京覆沒，天子蒙塵，</font><font size=4px color="#009090"><font size=4px>〔左傳，叔帶之難，襄王出居于鄭，使告難于魯。臧文仲對曰：「天子蒙塵于外，敢不奔問官守。」說輸芮翻。〕</font></font><font size=4px>琅邪王承制江東，為四海所係屬。</font><font size=4px color="#009090"><font size=4px>〔屬，之欲翻。〕</font></font><font size=4px>明公唯雄據一方，而諸部猶阻兵未服者，蓋以官非王命故也。謂宜通使琅邪，</font><font size=4px color="#009090"><font size=4px>〔使，疏吏翻；下同。〕</font></font><font size=4px>勸承大統，然後奉詔令以伐有罪，誰敢不從！」處士遼東高詡曰：</font><font size=4px color="#009090"><font size=4px>〔處，昌呂翻。〕</font></font><font size=4px>「霸王之資，非義不濟。今晉室雖微，人心猶附之，宜遣使江東，示有所尊，然後仗大義以征諸部，不患無辭矣。」</font><font size=4px color="#009090"><font size=4px>〔晉室雖衰，慕容、苻、姚之興，其初皆借王命以自重。〕</font></font><font size=4px>廆從之，遣長史王濟浮海詣建康勸進。

 　　漢相國粲使其黨王平謂太弟乂曰：「適奉中詔，云京師將有變，宜衷甲以備非常。」乂信之，命宮臣皆衷甲以居。</font><font size=4px color="#009090"><font size=4px>〔粲固忌刻，而乂亦愚甚矣。甲在衣中為衷甲。〕</font></font><font size=4px>粲馳遣告靳準、王沈。</font><font size=4px color="#009090"><font size=4px>〔靳，居闘翻。沈，持林翻。〕</font></font><font size=4px>準以白漢主聰曰：「太弟將亂，已衷甲矣！」聰大驚曰：「寧有是邪！」王沈等皆曰：「臣等聞之久矣，屢言之，而陛下不之信也。」聰使粲以兵圍東宮。粲使準、沈收氐、羌酋長十餘人，窮問之，</font><font size=4px color="#009090"><font size=4px>〔乂為大單于，氐、羌酋長屬焉，故皆服事東宮。酋，慈由翻。長，佑兩翻。〕</font></font><font size=4px>皆懸首高格，</font><font size=4px color="#009090"><font size=4px>〔格，以木為之。周禮牛人：祭祀，共其牛牲之互。鄭玄曰：互若今屠家之懸肉格。左思吳都賦曰：峭格周施。呂向曰：格，懸網木也。〕</font></font><font size=4px>燒鐵灼目，酋長自誣與乂謀反。聰謂沈等曰：「吾今而後知卿等之忠也！當念知無不言，勿恨往日言而不用也！」於是誅東宮官屬及乂素所親厚，準、沈等素所憎怨者大臣數十人，阬士卒萬五千餘人。</font><font size=4px color="#009090"><font size=4px>〔所阬者，東宮四衛之兵也。〕</font></font><font size=4px>夏，四月，廢乂為北部王，</font><font size=4px color="#009090"><font size=4px>〔北部，即匈奴後部，居新興。〕</font></font><font size=4px>粲尋使準賊殺之。乂形神秀爽，寬仁有器度，故士心多附之。聰聞其死，哭之慟，曰：「吾兄弟止餘二人而不相容，</font><font size=4px color="#009090"><font size=4px>〔漢主淵諸子，此時惟聰、乂二人在耳。〕</font></font><font size=4px>安得使天下知吾心邪！」氐、羌叛者甚眾，以靳準行車騎大將軍。討平之。

 　　五月，壬午，日有食之。</font><font size=4px color="#009090"><font size=4px>〔考異曰：帝紀、天文志皆云「五月丙子，日食。」按：長曆是月壬午朔，無丙子，今以曆為據。〕</font></font><font size=4px>

 　　六月，丙寅，溫嶠等至建康，王導、周顗、庾亮等皆愛嶠才，爭與之交。是時，太尉豫州牧荀組、冀州刺史邵續、青州刺史曹嶷、寧州刺史王遜、東夷校尉崔毖等皆上表勸進，</font><font size=4px color="#009090"><font size=4px>〔顗，魚豈翻。嶷，魚力翻。毖，音祕。〕</font></font><font size=4px>王不許。

 　　初，流民張平、樊雅各聚眾數千人在譙，為塢主。王之為丞相也，遣行參軍譙國桓宣往說平、雅，平、雅皆請降。</font><font size=4px color="#009090"><font size=4px>〔說，輸芮翻。降，戶江翻。下同。〕</font></font><font size=4px>及豫州刺史祖逖出屯蘆洲，遣參軍殷乂詣平、雅。乂意輕平，視其屋，曰：「可作馬廄；」見大鑊，曰：「可鑄鐵器。」平曰：「此乃帝王鑊，天下清平方用之，柰何毀之！」乂曰：「卿未能保其頭，而愛鑊邪！」</font><font size=4px color="#009090"><font size=4px>〔鑊，胡郭翻。鼎而無足曰鑊。說文云：鑊，江、淮人謂之鍋，浙人謂之鑊。〕</font></font><font size=4px>平大怒，於坐斬乂，</font><font size=4px color="#009090"><font size=4px>〔坐，徂臥翻。〕</font></font><font size=4px>勒兵固守。逖攻之，歲餘不下，乃誘其部將謝浮，使殺之；</font><font size=4px color="#009090"><font size=4px>〔誘，音酉。將即亮翻。〕</font></font><font size=4px>逖進據太丘。</font><font size=4px color="#009090"><font size=4px>〔太丘縣，後漢屬沛郡，晉省。賢曰：太丘故城，在今亳州永城縣西北。〕</font></font><font size=4px>樊雅猶據譙城，與逖相拒。逖攻之不克，請兵於南中郎將王含。桓宣時為含參軍，含遣宣將兵五百助逖。逖謂宣曰：「卿信義已著於彼，今復為我說雅。」</font><font size=4px color="#009090"><font size=4px>〔復，扶又翻。為，于偽翻。〕</font></font><font size=4px>宣乃單馬從兩人詣雅曰：「祖豫州方欲平蕩劉、石，倚卿為援；前殷乂輕蒲，非豫州意也。」雅即詣逖降。</font><font size=4px color="#009090"><font size=4px>〔降，戶江翻。〕</font></font><font size=4px>逖既入譙城，石勒遣石虎圍譙，王含復遣桓宣救之，虎解去。逖表宣為譙國內史。

 　　漢主聰立晉王粲為皇太子，領相國、大單于，總攝朝政如故。</font><font size=4px color="#009090"><font size=4px>〔朝，直遙翻。〕</font></font><font size=4px>大赦。

 　　己巳，晉王傳檄天下，稱「石虎敢帥犬羊，渡河縱毒，今遣琅邪王裒等九軍，</font><font size=4px color="#009090"><font size=4px>〔帥，讀曰率。裒，蒲侯翻。〕</font></font><font size=4px>銳卒三萬，水陸四道，徑造賊場，</font><font size=4px color="#009090"><font size=4px>〔造，七到翻。〕</font></font><font size=4px>受祖逖節度。」尋復召裒還建康。</font><font size=4px color="#009090"><font size=4px>〔復，扶又翻。〕</font></font><font size=4px>

 　　秋，七月，大旱；司冀、并、青、雍州大蝗；河、汾溢，漂千餘家。</font><font size=4px color="#009090"><font size=4px>〔皆漢境也。雍，於用翻。〕</font></font><font size=4px>

 　　段匹磾推劉琨為大都督，</font><font size=4px color="#009090"><font size=4px>〔磾，丁奚翻。〕</font></font><font size=4px>檄其兄遼西公疾陸眷及叔父涉復辰、弟末柸等會于固安，</font><font size=4px color="#009090"><font size=4px>〔固安縣，漢屬涿郡；魏、晉改涿郡曰范陽，固安曰故安。劉昫曰：唐易州易縣，古故安縣地。〕</font></font><font size=4px>共討石勒。末柸說疾陸眷、涉復辰曰：</font><font size=4px color="#009090"><font size=4px>〔說，輸芮翻。〕</font></font><font size=4px>「以父兄而從子弟，恥也；且幸而有功，匹磾獨收之，吾屬何有哉！」各引兵還。琨、匹磾不能獨留，亦還薊。</font><font size=4px color="#009090"><font size=4px>〔薊，音計。〕</font></font><font size=4px>

 　　以荀組為司徒。

 　　八月，漢趙固襲衛將軍華薈於臨潁，殺之。</font><font size=4px color="#009090"><font size=4px>〔臨潁縣，屬潁州郡。華，戶化翻。薈，烏外翻。〕</font></font><font size=4px>

 　　初，趙固與長史周振有隙，振密譖固於漢主聰。李矩之破劉暢也，於帳中得聰詔，令暢既克矩，還過洛陽，收固斬之，以振代固。矩送以示固，固斬振父子，帥騎一千來降；</font><font size=4px color="#009090"><font size=4px>〔帥，讀曰率。騎，奇寄翻。降，戶江翻。〕</font></font><font size=4px>矩復令固守洛陽。

 　　鄭攀等相與拒王廙，</font><font size=4px color="#009090"><font size=4px>〔廙，羊至翻，又逸職翻。〕</font></font><font size=4px>眾心不壹，散還橫桑口，</font><font size=4px color="#009090"><font size=4px>〔水經：沔水東南逕江夏雲杜縣，又東逕左桑，周昭王溺死處也。村老云：百姓佐昭王喪事於此，故曰佐桑；左桑，字失體耳。又東，謂之橫桑，言得昭王喪處也。〕</font></font><font size=4px>欲入杜曾。王敦遣武昌太守趙誘、襄陽太守朱軌擊之，攀等懼，請降。杜曾亦請擊第五猗於襄陽以自贖。

 　　廙將赴荊州，留長史劉浚鎮揚口壘。</font><font size=4px color="#009090"><font size=4px>〔水經註：龍陂水逕郢城，東北流，謂之揚水；水北逕竟陵縣西，又北注于沔，曰揚口，中夏口也。〕</font></font><font size=4px>竟陵內史朱伺謂廙曰：</font><font size=4px color="#009090"><font size=4px>〔伺，相吏翻。〕</font></font><font size=4px>「曾，猾賊也，外示屈服，欲誘官軍使西，然後兼道襲揚口耳。宜大部分，</font><font size=4px color="#009090"><font size=4px>〔言當大為部分，以備曾掩襲。分，扶問翻。〕</font></font><font size=4px>未可便西。廙性矜厲自用，以伺為老怯，遂西行。曾等果還趨揚口；</font><font size=4px color="#009090"><font size=4px>〔趨，七喻翻。〕</font></font><font size=4px>廙乃遣伺歸，裁至壘，即為曾所圍。劉浚自守北門，使伺守南門。馬雋從曾來攻壘，雋妻子先在壘中，</font><font size=4px color="#009090"><font size=4px>〔馬雋本與鄭攀同距王廙。〕</font></font><font size=4px>或欲皮其面以示之。</font><font size=4px color="#009090"><font size=4px>〔皮面者，剝其面皮。〕</font></font><font size=4px>伺曰：「殺其妻子，未能解圍，但益其怒耳。」乃止。曾攻陷北門，伺被傷，</font><font size=4px color="#009090"><font size=4px>〔被，皮義翻。〕</font></font><font size=4px>退入船，開船底以出，沈行五十步，乃得免。</font><font size=4px color="#009090"><font size=4px>〔沈，持林翻；潛行水底曰沈行。〕</font></font><font size=4px>曾遣人說伺曰：</font><font size=4px color="#009090"><font size=4px>〔說，輸芮翻。〕</font></font><font size=4px>「馬雋德卿全其妻子，今盡以卿家內外百口付雋，雋已盡心收視，卿可來也。」伺報曰：「吾年六十餘，不能復與卿作賊，</font><font size=4px color="#009090"><font size=4px>〔復，扶又翻。〕</font></font><font size=4px>吾死亦當南歸，妻子付汝裁之。」乃就王廙於甑山，病創而卒。</font><font size=4px color="#009090"><font size=4px>〔甑山，在竟陵界。隋置甑山縣，屬沔陽郡。創，初良翻。〕</font></font><font size=4px>

 　　王使豫章太守周訪擊之。訪有眾八千，進至沌陽。</font><font size=4px color="#009090"><font size=4px>〔沈約曰：沌陽縣，江左立，屬江夏郡。水經：沔水逕沌陽縣北，又東逕林障故城北。沌陽者，沌水之陽也。沈，持林翻。〕</font></font><font size=4px>曾銳氣甚盛，訪使將軍李恆督左甄，許朝督右甄，訪自領中軍。曾先攻左、右甄，</font><font size=4px color="#009090"><font size=4px>〔楊正衡曰：甄，音堅。戰陳有左拒、右拒；拒，方陳也。有左甄、右甄；甄，左、右翼也。左、右拒見於周、鄭繻葛之戰；左、右甄之義見於楚穆王孟諸之田。孟諸之田，宋公為右盂，鄭伯為左盂。杜預註曰：將獵，張兩甄。蓋晉人以左、右翼為左、右甄，杜預取當時之言以釋左、右盂也。〕</font></font><font size=4px>訪於陳後射雉以安眾心。</font><font size=4px color="#009090"><font size=4px>〔射，而亦翻。〕</font></font><font size=4px>令其眾曰：「一甄敗，鳴三鼓；兩甄敗，鳴六鼓。」趙誘子胤，將父餘兵屬左甄，</font><font size=4px color="#009090"><font size=4px>〔將即亮翻。〕</font></font><font size=4px>力戰，敗而復合，馳馬告訪。訪怒，叱令更進；胤號哭還戰。</font><font size=4px color="#009090"><font size=4px>〔號，戶刀翻。〕</font></font><font size=4px>自旦至申，兩甄皆敗。訪選精銳八百人，自行酒飲之，</font><font size=4px color="#009090"><font size=4px>〔飲，於鴆翻。〕</font></font><font size=4px>敕不得妄動，聞鼓音乃進。曾兵未至三十步，訪親鳴鼓，將士皆騰躍奔赴，曾遂大潰，殺千餘人。訪夜追之，諸將請待明日，訪曰：「曾驍勇能戰，</font><font size=4px color="#009090"><font size=4px>〔驍，堅堯翻。〕</font></font><font size=4px>向者彼勞我逸，故克之；宜及其衰乘之，可滅也。」乃鼓行而進，遂定漢、沔。曾走保武當。</font><font size=4px color="#009090"><font size=4px>〔武當縣，漢屬南陽郡，晉屬順陽郡，縣以武當山得名；唐為均州武當郡。杜佑曰：郡城，延岑所築。〕</font></font><font size=4px>王廙始得至荊州。訪以功遷梁州刺史，屯襄陽。</font><font size=4px color="#009090"><font size=4px>〔胡子序之敗，梁州陷沒，故令訪領梁州而屯襄陽。〕</font></font><font size=4px>

 　　冬，十月，丁未，琅邪王裒薨。

 　　十一月，己酉朔，日有食之。</font><font size=4px color="#009090"><font size=4px>〔考異曰：帝紀、天文志皆云「十一月丙子日食。」按長曆，十月、十二月皆己卯朔，是月己酉朔，二十八日丙子。晉書元帝紀，十一月有甲子、丁卯。若丙子朔，則甲子、丁卯乃在十月。又劉琨集，是年三月癸未朔，八月庚辰朔，皆與長曆合，今以為據。〕</font></font><font size=4px>

 　　丁卯，以劉琨為侍中、太尉。

 　　征南軍司戴邈上疏，以為：「喪亂以來，</font><font size=4px color="#009090"><font size=4px>〔喪，息浪翻；下久喪同。〕</font></font><font size=4px>庠序隳。議者或謂平世尚文，遭亂尚武，此言似之，而實不然。夫儒道深奧，不可倉猝而成；比天下平泰，然後脩之，則廢墜已久矣。</font><font size=4px color="#009090"><font size=4px>〔比，必寐翻。〕</font></font><font size=4px>又，貴遊之子，未必有斬將搴旗之才，</font><font size=4px color="#009090"><font size=4px>〔將，即亮翻。搴，拔取也。〕</font></font><font size=4px>從軍征戍之彶，不及盛年使之講肄道義，良可惜也。</font><font size=4px color="#009090"><font size=4px>〔肄，羊至翻，習也。〕</font></font><font size=4px>世道久喪，禮俗日弊，猶火之消膏，莫之覺也。今王業肇建，萬物權輿，</font><font size=4px color="#009090"><font size=4px>〔爾雅：日權輿，始也。〕</font></font><font size=4px>謂宜篤道崇儒，以勵風化。」王從之，始立太學。

 　　漢主聰出畋，以愍帝行車騎將軍，戎服執戟前導。見者指之曰：「此故長安天子也。」聚而觀之，故老有泣者。太子粲言於聰曰：「昔周武王豈樂殺紂乎﹖</font><font size=4px color="#009090"><font size=4px>〔樂，音洛。〕</font></font><font size=4px>正恐同惡相求，為患故也。今興兵聚眾者，皆以子業為名，不如早除之！」聰曰：「吾前殺庚珉輩，</font><font size=4px color="#009090"><font size=4px>〔殺庚珉事見八十八卷建興元年。〕</font></font><font size=4px>而民心猶如是，吾未忍復殺也，</font><font size=4px color="#009090"><font size=4px>〔復，扶又翻。〕</font></font><font size=4px>且小觀之。」十二月，聰饗群臣于光極殿，使愍帝行酒洗爵；已而更衣，又使之執蓋。晉臣多涕泣，有失聲者。尚書郎隴西辛賓起，抱帝大哭，聰命引出，斬之。</font><font size=4px color="#009090"><font size=4px>〔使之執戟前導，使之行酒洗爵，使之執蓋，所以屈辱之，至此極矣！戎狄狡計，正以此觀晉舊臣及遣黎之心也。更，工衡翻。〕</font></font><font size=4px>

 　　趙固與河內太守郭默侵漢河東，至絳，</font><font size=4px color="#009090"><font size=4px>〔絳縣，故晉都也，漢屬河東郡，晉屬平陽郡。劉昫曰：唐絳州曲沃縣，漢絳縣地。〕</font></font><font size=4px>右司隸部民奔之者三萬餘人。</font><font size=4px color="#009090"><font size=4px>〔聰分司隸為左右。〕</font></font><font size=4px>騎兵將軍劉動追擊之，</font><font size=4px color="#009090"><font size=4px>〔騎，奇寄翻。〕</font></font><font size=4px>殺萬餘人，固、默引歸。太子粲帥將軍劉雅生等步騎十萬屯小平油，</font><font size=4px color="#009090"><font size=4px>〔帥，讀曰率。〕</font></font><font size=4px>固揚言曰：「要當生縛劉粲以贖天子。」粲表於聰曰：「子業若死，民無所望，則不為李矩、趙固之用，不攻而自滅矣。」戊戌，愍帝遇害於平陽。</font><font size=4px color="#009090"><font size=4px>〔年十八。〕</font></font><font size=4px>粲遣雅生攻洛陽，固奔陽城山。</font><font size=4px color="#009090"><font size=4px>〔河南陽城縣，有陽城山。〕</font></font><font size=4px>

 　　是歲，王命課督農功，二千石、長吏以入穀多少為殿最，</font><font size=4px color="#009090"><font size=4px>〔最，知兩翻。少，詩沼翻。殿，丁練翻。〕</font></font><font size=4px>諸軍各自佃作，即以為稟。</font><font size=4px color="#009090"><font size=4px>〔佃，音田；稟，給也。〕</font></font><font size=4px>

 　　氐王楊茂搜卒，長子難敵立，與少子堅頭分領部曲；</font><font size=4px color="#009090"><font size=4px>〔少，詩照翻。〕</font></font><font size=4px>難敵號左賢王，屯下辨，堅頭號右賢王，屯河池。</font><font size=4px color="#009090"><font size=4px>〔下辨、河池二縣，皆屬武都郡。師古曰：辨，皮莧翻。劉昫曰：辨，步莧翻。下辨，唐為成州同谷縣。河池，唐為武州盤隄縣。〕</font></font><font size=4px>

 　　河南王吐谷渾卒。</font><font size=4px color="#009090"><font size=4px>〔吐谷渾，史家傳讀，吐，從暾入聲；谷，音欲。〕</font></font><font size=4px>吐谷渾者，慕容廆之庶兄也，父涉歸，分戶一千七百以隸之。及廆嗣位，二部馬鬬，戍遣使讓吐谷渾曰：「先公分建有別，</font><font size=4px color="#009090"><font size=4px>〔廆，戶罪翻。別，彼列翻。〕</font></font><font size=4px>梧何不相遠異，</font><font size=4px color="#009090"><font size=4px>〔遠異者，言遠去以相別異。〕</font></font><font size=4px>而令馬有鬬傷！」吐谷渾怒曰：「馬是六畜，</font><font size=4px color="#009090"><font size=4px>〔六畜：馬、牛、羊、犬、豕、雞。畜，許又翻。〕</font></font><font size=4px>鬬乃其常，何至怒及於人！欲遠別甚易，恐後會為難耳！今當去汝萬里之外。」遂帥其眾西徙。</font><font size=4px color="#009090"><font size=4px>〔易，以豉翻。帥，讀曰率。〕</font></font><font size=4px>廆悔之，遣其長史乙鍫婁馮追謝之。</font><font size=4px color="#009090"><font size=4px>〔鍫，與那同。乙鍫婁，虜三字姓。〕</font></font><font size=4px>吐谷渾曰：「先公嘗稱卜筮之言云，『吾二子皆當強盛，祚流後世。』我，孽子也；</font><font size=4px color="#009090"><font size=4px>〔孽，魚列翻；庶出為孽。〕</font></font><font size=4px>理無並大。今因馬而別，殆天意乎！」遂不復還，西傅陰山而居。</font><font size=4px color="#009090"><font size=4px>〔復，扶又翻。傳，讀曰附。〕</font></font><font size=4px>屬永嘉之亂，</font><font size=4px color="#009090"><font size=4px>〔屬，朱欲翻，會也。〕</font></font><font size=4px>因度隴而西，據洮水之西，極于白蘭，地方數千里。</font><font size=4px color="#009090"><font size=4px>〔沙州記曰：洮水出嵹臺山，東北流，逕吐谷渾中，又東北流入塞。此洮西，塞外洮水之西也，即沙漒沓中之地。白蘭，山名，羌所居也；至唐時，丁零羌居之，左屬党項，右與多彌接。杜佑曰：白蘭，羌之別種，東北接吐谷渾，西至叱利模徒，南界郡鄂，風俗物產與宕昌同。〕</font></font><font size=4px>鮮卑謂兄為阿干，廆追思之，為之作阿干之歌。吐谷渾有子六十人，長子吐延嗣。</font><font size=4px color="#009090"><font size=4px>〔為，于偽翻。長，知兩翻。〕</font></font><font size=4px>吐延長大有勇力，羌、胡皆畏之。</font><font size=4px color="#009090"><font size=4px>〔吐谷渾事始此。〕</font></font><font size=4px>

 　　太興元年（戊寅、三一八）是年三月，方改元。〕

 　　春，正月，遼西公疾陸眷卒，其子幼，叔父涉復辰自立。段匹磾自薊往奔喪；段末柸宣言：「匹磾之來，欲為篡也。」匹磾至右北平，</font><font size=4px color="#009090"><font size=4px>〔劉昫曰：唐薊州漁陽縣，古右北平郡治所。磾，丁奚翻。〕</font></font><font size=4px>涉復辰發兵拒之。末柸乘虛襲涉復辰，殺之，并其子弟黨與，自稱單于。迎擊匹磾，敗之；</font><font size=4px color="#009090"><font size=4px>〔單，音蟬。敗，補邁翻。〕</font></font><font size=4px>匹磾走還薊。</font><font size=4px color="#009090"><font size=4px>〔薊，音計。〕</font></font><font size=4px>

 　　三月，癸丑，愍帝凶問至建康，王斬縗居廬。</font><font size=4px color="#009090"><font size=4px>〔縗，倉回翻。儀禮：斬衰、倚廬。孟康曰：倚廬，倚牆至地為之，無楣柱。喪服大記：父母之喪，居倚廬，不塗。君為廬，宮之；大夫、士，襢之。既葬，柱楣，塗廬，不於顯者，君、大夫、士皆宮之。正義曰：居倚廬者，謂於中門之外東牆下倚木為廬。不塗者，但以草夾障，不塗之也。宮之者，謂廬外以帷障之如宮牆。襢之言袒也，其廬袒露，不帷障也。既葬柱楣者，既葬情殺，故柱楣稍舉以納日光；又以泥塗，辟風寒。不於顯者，塗廬不塗廬外顯處。君、大夫、士皆宮之者，既葬，故得皆宮之。〕</font></font><font size=4px>百官請上尊號，</font><font size=4px color="#009090"><font size=4px>〔上，時掌翻。〕</font></font><font size=4px>王不許。紀瞻曰：「晉氏統絕，於今二年，陛下當承大業；顧望宗室，誰復與讓！若光踐大位，則神、民有所憑依；苟為逆天時，違人事，大勢一去，不可復還。</font><font size=4px color="#009090"><font size=4px>〔復，扶又翻。〕</font></font><font size=4px>今兩都燔蕩，宗廟無主，劉聰竊號於西北，而陛下方高讓於東南，此所揖讓而救火也。」王猶不許，使殿中將軍韓績徹去御坐。</font><font size=4px color="#009090"><font size=4px>〔殿中將軍，屬二衛，晉初置，朝會宴饗，則戎服直侍左右，夜開諸城門，則執白虎幡監之。坐，徂臥翻；下帝坐同。〕</font></font><font size=4px>瞻叱績曰：「帝坐上應列星，</font><font size=4px color="#009090"><font size=4px>〔天文志，帝坐在紫宮中。〕</font></font><font size=4px>敢動者斬！」王為之改容。</font><font size=4px color="#009090"><font size=4px>〔為，于偽翻。〕</font></font><font size=4px>

 　　奉朝請周嵩上疏曰：</font><font size=4px color="#009090"><font size=4px>〔王為丞相，以嵩為參軍，及為晉王，拜奉朝請。晉志曰：奉朝請者，奉朝會請召而已。〕</font></font><font size=4px>「古之王者，義全而後取，讓成而後得，是以享世長久，重光萬載也。</font><font size=4px color="#009090"><font size=4px>〔重，直龍翻。載，子亥翻。〕</font></font><font size=4px>今梓宮未返，舊京未清，義夫泣血，士女遑遑。宜開延嘉謀，訓卒厲兵，先雪社稷大恥，副四海之心，則神器將安適哉！」由是忤旨，出為新安太守，</font><font size=4px color="#009090"><font size=4px>〔孫權分丹陽立新都郡，武帝太康元年改名新安郡。劉昫曰：新安郡，唐之歙州。忤，五故翻。〕</font></font><font size=4px>又坐怨望抵罪。嵩，顗之弟也。</font><font size=4px color="#009090"><font size=4px>〔顗，魚豈翻。〕</font></font><font size=4px>

 　　丙辰，王即皇帝位，百官皆陪列。帝命王導升御床共坐，導固辭曰：「若太陽下同萬物，蒼生何由仰照！帝乃止。大赦，改元，文武增位二等。帝欲賜諸吏投刺勸 進者加位一等，民投刺者皆除吏，凡二十餘萬人。</font><font size=4px color="#009090"><font size=4px>〔毛晃曰：書姓名於奏白曰刺。〕</font></font><font size=4px>散騎常侍熊遠曰：「陛下應天繼統，率土歸戴，豈獨近者情重，遠者情輕！不若 依漢法偏賜天下爵，於恩為普，</font><font size=4px color="#009090"><font size=4px>〔漢自惠帝嗣位，賜民爵一級，有官秩者以歲數為差；其後諸帝初即位，率賜民爵一級。〕</font></font><font size=4px>且可以息檢覈之煩，塞巧偽之端也。」</font><font size=4px color="#009090"><font size=4px>〔塞，悉則翻。〕</font></font><font size=4px>帝不從。

 　　庚午，立王太子紹為皇太子。太子仁孝，喜文辭，善武藝，好賢禮士，</font><font size=4px color="#009090"><font size=4px>〔喜，許記翻。呼到翻。〕</font></font><font size=4px>容受規諫，與庚亮、溫嶠等為布衣之交。亮風格峻整，善談老、莊，帝器重之，聘亮妹為太子妃。帝以賀循行太子太傅，周顗為少傅，庾亮以中書郎侍講東宮。帝好刑名家，以韓非書賜太子。庾亮諫曰：「申、韓刻薄傷化，不足留聖心。」太子納之。

 　　帝復遣使授慕容廆龍驤將軍、大單于、昌黎公，廆辭公爵不受。</font><font size=4px color="#009090"><font size=4px>〔廆辭公爵不受，外為謙讓，其志不肯鬱鬱於昌黎也。復，扶又翻。使，疏吏翻。驤，思將翻。〕</font></font><font size=4px>廆以游邃為龍驤長史，劉翔為主薄，命邃創定府朝儀法。</font><font size=4px color="#009090"><font size=4px>〔朝，直遙翻。〕</font></font><font size=4px>裴嶷言於廆曰：「晉室衰微，介居江表，</font><font size=4px color="#009090"><font size=4px>〔介，獨也。嶷，魚力翻。〕</font></font><font size=4px>威德不能及遠，中原之亂，非明公不能拯也。</font><font size=4px color="#009090"><font size=4px>〔拯，救也。〕</font></font><font size=4px>今諸部雖各擁兵，然皆頑愚相聚，宜以漸并取，以為西討之資。」</font><font size=4px color="#009090"><font size=4px>〔西討，謂自遼東進兵，西入中州也。〕</font></font><font size=4px>廆曰：「君言大，非孤所及也。然君中朝名德，不以孤僻陋而教誨之，是天以君賜孤而祐其國也。」乃以嶷為長史，委以軍國之謀，諸部弱小者，稍稍擊取之。

 　　李矩使郭默、郭誦救趙固，屯于洛汭。</font><font size=4px color="#009090"><font size=4px>〔水經：洛水東北過鞏縣東，又北入于河。夏五子傒太康于洛汭，即其地。〕</font></font><font size=4px>誦潛遣其將耿稚等夜濟河襲漢營，</font><font size=4px color="#009090"><font size=4px>〔據李矩傳，時粲營于孟津北岸。〕</font></font><font size=4px>漢具丘王翼光覘知之，</font><font size=4px color="#009090"><font size=4px>〔覘，丑廉翻，又丑豔翻。〕</font></font><font size=4px>以告太子粲，請為之備。粲曰：「彼聞趙固之敗，自保不暇，安敢來此邪！毋為驚動將士！」俄而稚等奄至，十道進攻，粲眾驚潰，死傷太半，粲走保陽鄉。</font><font size=4px color="#009090"><font size=4px>〔陽鄉，蓋春秋陽樊之地，在汲郡脩武縣界。〕</font></font><font size=4px>稚等據其營，獲器械、軍資，不可勝數。</font><font size=4px color="#009090"><font size=4px>〔勝，音升。〕</font></font><font size=4px>及旦，粲見稚等兵少，更與劉雅生收餘眾攻之，漢主聰使太尉范隆帥騎助之，</font><font size=4px color="#009090"><font size=4px>〔少，詩照翻。帥，讀曰率。騎，奇寄翻。〕</font></font><font size=4px>與稚等相持，苦戰二十餘日，不能下。李矩進兵救之，漢兵臨河拒守，矩兵不得濟。稚等殺其所獲牛馬，焚其軍資，突圍奔虎牢。</font><font size=4px color="#009090"><font size=4px>〔河南成皋縣，鄭之虎牢也。穆天子傳曰：七萃之士，生捕虎，即獻天子，天子畜之東虢，號曰虎牢。其後劉裕復中原，置河南四鎮，虎牢其一也。〕</font></font><font size=4px>詔以矩都督河南三郡諸軍事。</font><font size=4px color="#009090"><font size=4px>〔三郡，河南、滎陽、弘農也。〕</font></font><font size=4px>

 　　漢螽斯則百堂災，</font><font size=4px color="#009090"><font size=4px>〔螽斯則百堂，取螽斯子孫眾多，思齊則百斯因之義。〕</font></font><font size=4px>燒殺漢主聰之子會稽王康等二十一人。</font><font size=4px color="#009090"><font size=4px>〔會，工外翻。〕</font></font><font size=4px>

 　　聰以其子濟南王驥為大將軍、都督中外諸軍事、錄尚書，齊王勱為大司徒。</font><font size=4px color="#009090"><font size=4px>〔濟，子禮翻。勱，音邁。〕</font></font><font size=4px>

 　　焦嵩、陳安舉兵逼上邽，相國保遣使告急於張寔，寔遣金城太守竇濤督步騎二萬赴之。軍至新陽，</font><font size=4px color="#009090"><font size=4px>〔晉志，新陽縣屬天水郡。何承天曰：魏立。水經註：渭水過冀縣，又東出岑峽，入新陽川。新陽縣蓋置于此。〕</font></font><font size=4px>聞愍帝崩，保謀稱尊號。破羌都尉張詵言於寔曰：「南陽王，國之疏屬，忘其大恥而亟欲自尊，君父皆死於賊手，保之大恥也。〕必不能成功。晉王近親，且有名德，當帥天下奉之。」</font><font size=4px color="#009090"><font size=4px>〔保，宣帝之曾孫，故曰疏屬，帝宣帝之曾孫，故曰近親。帥，讀曰率。〕</font></font><font size=4px>寔從之，遣牙門蔡忠奉表詣建康：比至，帝已即位。</font><font size=4px color="#009090"><font size=4px>〔比，必寐翻。〕</font></font><font size=4px>寔不用江東年號，猶稱建興。</font><font size=4px color="#009090"><font size=4px>〔河西張氏用建興年號，歷九世四十九年，至孝宗升平五年，張天錫乃奉升平年號。〕</font></font><font size=4px>

 　　夏，四月，丁丑朔，日有食之。

 　　加王敦江州牧，王導驃騎大將軍、開府儀同三司。

 　　導遣八部從事行揚州郡國，</font><font size=4px color="#009090"><font size=4px>〔揚州時統丹陽、會稽、吳、吳興、宣城、東陽、臨海、新安八郡，故分遣部從事八人。行，下孟翻。〕</font></font><font size=4px>還，同時俱見。諸從事各言二千石官長得失，</font><font size=4px color="#009090"><font size=4px>〔長，知兩翻。〕</font></font><font size=4px>獨顧和無言。導問之，和曰：「明公作輔，寧使網漏吞舟，</font><font size=4px color="#009090"><font size=4px>〔漢書刑法志曰：漢興之初，雖有約法三章，網漏吞舟之魚。師古曰：言疏闊；吞舟，謂大魚也。〕</font></font><font size=4px>何緣採聽風聞，以察察為政邪！」導咨嗟稱善。和，榮之族子也。

 　　成丞相范長生卒；成主雄以長生子侍中賁為丞相。長生博學，多藝能，年近百歲，蜀人奉之如神。</font><font size=4px color="#009090"><font size=4px>〔近，其靳翻。〕</font></font><font size=4px>

 　　漢中常侍王沈養女有美色，</font><font size=4px color="#009090"><font size=4px>〔沈，持林翻。〕</font></font><font size=4px>漢主聰立以為左皇后。尚書令王鑒、中書監崔懿之、中書令曹恂諫曰：「臣聞王者立后，比德乾坤，</font><font size=4px color="#009090"><font size=4px>〔乾，父道也，君比德焉；坤，母道也，后比德焉。〕</font></font><font size=4px>生承宗廟，沒配后土，必擇世德名宗，幽閑令淑，</font><font size=4px color="#009090"><font size=4px>〔詩關睢：窈窕淑女。毛註云：窈窕，幽閑也，淑，善也。令，亦善也。〕</font></font><font size=4px>乃副四海之望，稱神祇之心。</font><font size=4px color="#009090"><font size=4px>〔稱，尺證翻。〕</font></font><font size=4px>孝成帝以趙飛燕為后，使繼嗣絕滅，社稷為墟，此前鑑也。</font><font size=4px color="#009090"><font size=4px>〔事見三十二卷漢哀帝建平元年。〕</font></font><font size=4px>自麟嘉以來，</font><font size=4px color="#009090"><font size=4px>〔愍帝建興之四年，漢麟嘉之元年。〕</font></font><font size=4px>中宮之位，不以德舉。借使沈之弟女，刑餘小醜，猶不可塵汙椒房，</font><font size=4px color="#009090"><font size=4px>〔汙，烏路翻。〕</font></font><font size=4px>況其家婢邪！六宮妃嬪，皆公子公孫，柰何一旦以婢主之！臣恐非國家之福也。」聰大怒，使中常侍宣懷謂太子粲曰：「鑒等小子，狂言每慢，無復君臣上下之禮，其速考實！」於是收鑒等送市，皆斬之。金紫光祿大夫王延馳，將入諫，門者弗通。

 　　鑒等臨刑，王沈以杖叩之曰：「庸奴，復能為惡乎﹖乃公何與汝事！」</font><font size=4px color="#009090"><font size=4px>〔與，讀曰豫。〕</font></font><font size=4px>鑒瞋目叱之曰：「豎子！滅大漢者，正坐汝鼠輩與靳準耳！</font><font size=4px color="#009090"><font size=4px>〔瞋，七人翻。靳，居闘翻。〕</font></font><font size=4px>要當訴汝於先帝，取汝於地下治之。」</font><font size=4px color="#009090"><font size=4px>〔治，直之翻。〕</font></font><font size=4px>準謂鑒曰：「吾受詔收君，有何不善，君言漢滅由吾也﹖」鑒曰：「汝殺皇太弟，使主上獲不友之名。國家畜養汝輩，何得不滅！」</font><font size=4px color="#009090"><font size=4px>〔畜，許六翻。〕</font></font><font size=4px>懿之謂準曰：「汝心如梟鏡，</font><font size=4px color="#009090"><font size=4px>〔梟，食母；破鏡，食父。破鏡，如貙而虎身。「身」，一作「眼」。〕</font></font><font size=4px>必為國患，汝既食人，人亦當食汝。」

 　　聰又立宣懷養女為中皇后。

 　　司徒荀組在許昌，逼於石勒，帥其屬百人渡江；</font><font size=4px color="#009090"><font size=4px>〔帥，讀曰率。〕</font></font><font size=4px>詔組與太保西陽王並錄尚事。

 　　段匹磾之奔疾陸眷喪也，劉琨使其世子群送之。匹磾敗，群為段末柸所得。末柸厚禮之，許以琨為幽州刺史，欲與之襲匹磾，密遣使齎群書，請琨為內應，為匹磾邏騎所得。</font><font size=4px color="#009090"><font size=4px>〔磾，丁奚翻。邏，郎佐翻。〕</font></font><font size=4px>時琨別屯征北小城，不知也，</font><font size=4px color="#009090"><font size=4px>〔征北小城，蓋征北將軍所治。〕</font></font><font size=4px>來見匹磾。匹磾以群書示琨曰：「意亦不疑公，是以白公耳。」琨曰：「與公同盟，庶雪國家之恥，若兒書密達，亦終不以一子之故負公而忘義也。」匹磾雅重琨，</font><font size=4px color="#009090"><font size=4px>〔雅，素也。〕</font></font><font size=4px>初無害琨意，將聽還屯。其弟叔軍謂匹磾曰：「我，胡夷耳；所以能服晉人者，畏吾眾也。今我骨肉乖離，</font><font size=4px color="#009090"><font size=4px>〔謂與末柸相攻也。〕</font></font><font size=4px>是其良圖之日；若有奉琨以起，吾族盡矣。」匹磾遂留琨。琨之庶長子遵懼誅，與琨左長史楊橋等閉門自守，</font><font size=4px color="#009090"><font size=4px>〔長，知兩翻。〕</font></font><font size=4px>匹磾攻拔之。代郡太守辟閭嵩、</font><font size=4px color="#009090"><font size=4px>〔姓譜：衛文公支孫居楚丘，營辟閭里，因為辟閭氏。〕</font></font><font size=4px>後將軍韓據復潛謀襲匹磾，事泄，匹磾執嵩、據及其徒黨，悉誅之。五月，癸丑，匹磾稱詔收琨，縊殺之，并殺其子姪四人。</font><font size=4px color="#009090"><font size=4px>〔縊，於賜翻，又於計翻。〕</font></font><font size=4px>琨從事中郎廬諶、崔悅等帥琨餘眾奔遼西，</font><font size=4px color="#009090"><font size=4px>〔諶，氏壬翻。帥，讀曰率；下同。〕</font></font><font size=4px>依段末柸，奉劉群為主；將佐多奔石勒。悅，林之曾孫也。</font><font size=4px color="#009090"><font size=4px>〔崔林仕魏，位至司空。〕</font></font><font size=4px>朝廷以匹磾尚強，冀其能平河朔，乃不為琨舉哀。</font><font size=4px color="#009090"><font size=4px>〔為，于偽翻；下同。〕</font></font><font size=4px>溫嶠表「琨盡忠帝室，家破身亡，宜在褒恤；」廬諶、崔悅因末柸使者，亦上表為琨訟冤。後數歲，乃贈琨太尉、侍中，諡曰愍。於是夷、晉以琨死，皆不附匹磾。

 　　末柸遣其弟攻匹磾，匹磾帥其眾數千將奔邵續，勒將石越邀之於鹽山，</font><font size=4px color="#009090"><font size=4px>〔鹽山，在勃海高城縣；隋改高城曰鹽山縣，宋白曰：鹽山在縣東南八十里。匹磾與琨結盟，同獎晉室；既殺琨，而匹磾之勢亦衰，終為石勒禽矣。〕</font></font><font size=4px>大敗之，</font><font size=4px color="#009090"><font size=4px>〔敗，補邁翻。〕</font></font><font size=4px>匹磾復還保薊。末柸自稱幽州刺史。

 　　初，溫嶠為劉琨奉表詣建康，其母崔氏固止之，嶠絕裾而去。既至，屢求返命，朝廷不許。會琨死，除散騎侍郎。嶠聞母亡，阻亂不得奔喪、臨葬，固讓不拜，苦請北歸。詔曰：「凡行禮者，當使理可經通。</font><font size=4px color="#009090"><font size=4px>〔經，常也。〕</font></font><font size=4px>今桀逆未梟，</font><font size=4px color="#009090"><font size=4px>〔梟，堅堯翻。〕</font></font><font size=4px>諸軍奉迎梓宮猶未得進，嶠以一身，於何濟其私難</font><font size=4px color="#009090"><font size=4px>〔難，乃旦翻。〕</font></font><font size=4px>而不從王命邪！」嶠不得已受拜。

 　　初，曹嶷既據青州，乃叛漢來降。</font><font size=4px color="#009090"><font size=4px>〔謂遣使詣建康奉表勸進也。嶷，魚力翻。〕</font></font><font size=4px>又以建康懸遠，勢援不接，復與石勒相結，勒授嶷東州大將軍、青州牧，封琅邪公。</font><font size=4px color="#009090"><font size=4px>〔曹嶷反側二國之間，終為人禽而已矣。復，扶又翻。〕</font></font><font size=4px>

 　　六月，甲申，以刁協為尚書令，荀崧為左僕射。協性剛悍，與物多忤，</font><font size=4px color="#009090"><font size=4px>〔悍，侯旰翻，又下罕翻。忤，五故翻。〕</font></font><font size=4px>與侍中劉隗俱為帝所寵任；</font><font size=4px color="#009090"><font size=4px>〔隗，五罪翻。〕</font></font><font size=4px>欲矯時弊，每崇上抑下，排沮豪強，</font><font size=4px color="#009090"><font size=4px>〔沮，在呂翻。〕</font></font><font size=4px>故為王氏所疾，諸刻碎之政，皆云隗、協所建。協又使酒放肆，侵毀公卿，見者皆側目憚之。</font><font size=4px color="#009090"><font size=4px>〔為刁協見殺張本。〕</font></font><font size=4px>

 　　戊戌，封皇子晞為武陵王。

 　　劉虎自朔方侵拓跋鬱律西部，</font><font size=4px color="#009090"><font size=4px>〔虎徙朔方，見八十七卷懷帝永嘉四年。〕</font></font><font size=4px>秋，七月，鬱律擊虎，大破之。虎走出塞，從弟路孤帥其部落降于鬱律。</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>於是鬱律西取烏孫故地，東兼勿吉以西，</font><font size=4px color="#009090"><font size=4px>〔唐書北狄列傳曰，黑水靺鞨，居肅慎地，亦曰挹婁，元魏謂之勿吉。通鑑蓋因魏收魏書書之。鬱律所取者，勿吉以西之地，未能兼勿吉也；徒河慕容、令支段氏及宇文部、高句麗，亦非鬱律所能制伏。〕</font></font><font size=4px>士馬精強，雄於北方。

 　　漢主聰寢疾，徵大司馬曜為丞相，石勒為大將軍，皆錄尚書事，受遺詔輔政。曜、勒固辭。乃以曜為丞相、領雍州牧，</font><font size=4px color="#009090"><font size=4px>〔雍，於用翻。〕</font></font><font size=4px>勒為大將軍、領幽、冀二州牧，勒辭不受。以上洛王景為太景為太宰，濟南王驥為大司馬，</font><font size=4px color="#009090"><font size=4px>〔濟，子禮翻。〕</font></font><font size=4px>昌國公顗為太師，</font><font size=4px color="#009090"><font size=4px>〔顗，魚豈翻。〕</font></font><font size=4px>朱紀為太傅，呼延晏為太保，並錄尚書事；范隆守尚書令、儀同三司，靳準為大司空、領司隸校尉，皆迭決尚書奏事。癸亥，聰卒。甲子，太子粲即位。</font><font size=4px color="#009090"><font size=4px>〔粲，字士光。〕</font></font><font size=4px>尊皇后靳氏為皇太后，樊氏號弘道皇后，武氏號弘德皇后，王氏號弘孝皇后；立其妻靳氏為皇后，子元公為太子。大赦，改元漢昌。葬聰於宣光陵，諡曰昭武皇帝，廟號烈宗。靳太后等皆年未盈二十，粲多行無禮，無復哀戚。

 　　靳準陰有異志，私謂粲曰：「如聞諸公欲行伊、霍之事，先誅太保及臣，以大司馬統萬機，陛下宜早圖之！」粲不從。準懼，復使二靳氏言之，</font><font size=4px color="#009090"><font size=4px>〔二靳氏，聰后與粲后。靳，居闘翻。復，扶又翻。〕</font></font><font size=4px>粲乃從之。收其太宰景、大司馬驥、驥母弟車騎大將軍吳王逞、太師顗、大司徒齊王勱，皆殺之。</font><font size=4px color="#009090"><font size=4px>〔顗，魚豈翻。勱，音邁。〕</font></font><font size=4px>朱紀、范隆奔長安。</font><font size=4px color="#009090"><font size=4px>〔奔劉曜也。〕</font></font><font size=4px>八月，粲治兵於上林，謀討石勒。</font><font size=4px color="#009090"><font size=4px>〔蓋起上林苑於平陽。治，直之翻。〕</font></font><font size=4px>以丞相曜為相國、都督中外諸軍事，仍鎮長安。靳準為大將軍、錄尚書事。粲常遊宴後宮，軍國之事，一決於準。準矯詔以從弟明為車騎將軍，康為衛將軍。</font><font size=4px color="#009090"><font size=4px>〔從，才用翻。〕</font></font><font size=4px>

 　　準將作亂，謀於王延。延弗從，馳，將告之；</font><font size=4px color="#009090"><font size=4px>〔將以準謀告粲。〕</font></font><font size=4px>遇靳康，劫延以歸。準遂勒兵升光極殿，使甲士執粲，數而殺之，</font><font size=4px color="#009090"><font size=4px>〔數，所具翻。〕</font></font><font size=4px>諡曰隱帝。劉氏男女，無少長皆斬東市。</font><font size=4px color="#009090"><font size=4px>〔少，詩照翻。長，知兩翻。〕</font></font><font size=4px>發永光、宣光二陵，</font><font size=4px color="#009090"><font size=4px>〔淵墓號永光陵。〕</font></font><font size=4px>斬聰屍，焚其宗廟。準自號大將軍、漢天王，稱制，置百官。謂安定胡嵩曰：「自古無胡人為天子者，今以傳國璽付汝，還如晉家。」</font><font size=4px color="#009090"><font size=4px>〔洛陽之陷，傳國璽遷于平陽。如，往也。璽，斯氏翻。〕</font></font><font size=4px>嵩不敢受，準怒，殺之。遣使告司州刺史李矩曰：「劉淵，屠各小醜，</font><font size=4px color="#009090"><font size=4px>〔屠，直於翻。〕</font></font><font size=4px>因晉之亂，矯稱天命，使二帝幽沒。輒率眾扶侍梓宮，請以上聞。」矩馳表于帝，帝遣太常韓胤等奉迎梓宮。漢尚書北宮純等招集晉人，堡於東宮，靳康攻滅之。</font><font size=4px color="#009090"><font size=4px>〔北宮純降漢，見八十七卷懷帝永嘉五年。〕</font></font><font size=4px>淮欲以王延為左光祿大夫，延罵曰：「屠各逆奴，何不速殺我，以吾左目置西陽門，觀相國之人也；</font><font size=4px color="#009090"><font size=4px>〔以劉曜將自西進兵也。〕</font></font><font size=4px>右目置建春門，觀大將軍之入也！」</font><font size=4px color="#009090"><font size=4px>〔以石勒將自東進兵也。〕</font></font><font size=4px>準殺之。

 　　相國曜聞亂，自長安赴之。石勒帥精銳五萬以討準，據襄陵北原。</font><font size=4px color="#009090"><font size=4px>〔帥，讀曰率。襄陵縣，漢屬河東郡，晉屬平陽郡。師古曰：晉襄公之陵，因以名縣。據水經註，襄陵在平陽東南。〕</font></font><font size=4px>準數挑戰，</font><font size=4px color="#009090"><font size=4px>〔數，所角翻。挑，徒了翻。〕</font></font><font size=4px>勒堅壁以挫之。

 　　冬，十月，曜至赤壁。</font><font size=4px color="#009090"><font size=4px>〔水經註：河東皮氏縣西北，有赤石川。〕</font></font><font size=4px>太保呼延晏等自平陽歸之，與太傅朱紀等共上尊號。</font><font size=4px color="#009090"><font size=4px>〔上，時掌翻。〕</font></font><font size=4px>曜即皇帝位，</font><font size=4px color="#009090"><font size=4px>〔曜，字永明，淵之族子。〕</font></font><font size=4px>大赦，惟靳準一門不在赦例。改元光初。以朱紀領司徒，呼延晏領司空，太尉范隆以下悉復本位。以石勒為大司馬、大將軍，加九錫，增封十郡，進爵為趙公。

 　　勒進攻淮於平陽，巴及羌、羯降者十餘萬落，</font><font size=4px color="#009090"><font size=4px>〔巴，巴氐也。魏武平漢中，遷巴氐于關中，其後種類滋蔓，河東、平陽皆有之。羯，居謁翻。〕</font></font><font size=4px>勒皆徙之於所部郡縣。

 　　漢主曜使征北將軍劉雅、鎮北將軍劉策屯汾陰，</font><font size=4px color="#009090"><font size=4px>〔汾陰縣，漢屬河東郡，晉省。〕</font></font><font size=4px>與勒共討準。

 　　十一月，乙卯，日夜出，高三丈。</font><font size=4px color="#009090"><font size=4px>〔高，居奧翻。〕</font></font><font size=4px>

 　　詔以王敦為荊州牧，加陶侃都督交州諸軍事；敦固辭州牧，乃聽為刺史。

 　　庚申，詔群公卿士各陳得失。御史中丞熊遠上疏，以為：「胡賊猾夏，</font><font size=4px color="#009090"><font size=4px>〔孔安國曰：猾，亂也。夏，華夏。夏，戶雅翻。〕</font></font><font size=4px>梓宮未返，而不能遣軍進討，一失也。群官不以讎賊未報為恥，務在調戲、酒食而已，二失也。</font><font size=4px color="#009090"><font size=4px>〔諧謔以相調戲。〕</font></font><font size=4px>選官用人，不料實德，惟在白望，不求才幹，惟事請託；當官者以治事為俗吏，</font><font size=4px color="#009090"><font size=4px>〔治，直之翻。〕</font></font><font size=4px>奉法為苛刻，盡禮為諂諛，從容為高妙，</font><font size=4px color="#009090"><font size=4px>〔從，千容翻。〕</font></font><font size=4px>放蕩為達士，驕蹇為簡雅，三失也。世之所惡者，陸沈泥滓；</font><font size=4px color="#009090"><font size=4px>〔惡，烏路翻。司馬彪曰：陸沈，謂無水而沈之。沈，持林翻。〕</font></font><font size=4px>時之所善者，翱翔雲霄；是以萬機未整，風俗偽薄。朝廷群司，以從順為善，相違見貶，安得朝有辨爭之臣，士無祿仕之志乎！</font><font size=4px color="#009090"><font size=4px>〔朝，直遙翻。〕</font></font><font size=4px>古之取士，敷奏以言；</font><font size=4px color="#009090"><font size=4px>〔舜典曰：敷奏以言。孔安國註曰：敷，陳；奏，進也；各使陳進治體之言。〕</font></font><font size=4px>今光祿不試，甚違古義。</font><font size=4px color="#009090"><font size=4px>〔此即謂秀、孝不試而署吏。〕</font></font><font size=4px>又舉賢不出世族，用法不及權貴，是以才不濟務，姦無所懲。若此道不改，求以救亂，難矣！」

 　　先是，帝以離亂之際，欲慰悅人心，州郡秀、孝，至者不試，普皆署吏。</font><font size=4px color="#009090"><font size=4px>〔秀、孝，謂州郡所舉秀才及孝廉。先，悉薦翻。〕</font></font><font size=4px>；尚書陳頵亦上言：「宜漸循舊制，試以經策。」晉初秀、孝以經策中第者，若華譚之類是也。頵，於倫翻，又居筠翻。〕帝從之，仍詔：「不中科者，刺史、太守免官。」</font><font size=4px color="#009090"><font size=4px>〔欲罪舉主也。中，竹仲翻。〕</font></font><font size=4px>於是秀、孝皆不敢行，其有到者，亦皆託疾，比二年無就試者。</font><font size=4px color="#009090"><font size=4px>〔比，毗寐翻。〕</font></font><font size=4px>帝欲特除孝廉已到者官，尚書郎孔坦奏議，以為：「近郡懼累君父，皆不敢行；</font><font size=4px color="#009090"><font size=4px>〔累，力瑞翻。君父，謂刺史、太守。〕</font></font><font size=4px>遠郡冀於不試，冒昧來赴。今若偏加除署，是為謹身奉法者失分，僥倖投射者得官，</font><font size=4px color="#009090"><font size=4px>〔分，扶問翻。投射，謂投機而射利也。。〕</font></font><font size=4px>頹風傷教，恐從此始。不若一切罷歸，而為之延期，</font><font size=4px color="#009090"><font size=4px>〔為，于偽翻。延，遠也。〕</font></font><font size=4px>使得就學，則法均而令信矣。」帝從之，聽孝廉申至七年乃試。</font><font size=4px color="#009090"><font size=4px>〔申，寬展也。〕</font></font><font size=4px>坦，愉之從子也。</font><font size=4px color="#009090"><font size=4px>〔從，才用翻。〕</font></font><font size=4px>

 　　靳準使侍中卜泰送乘輿、服御請和於石勒；</font><font size=4px color="#009090"><font size=4px>〔乘，繩證翻。〕</font></font><font size=4px>勒囚泰，送於漢主曜。曜謂泰曰：「先帝末年，實亂大倫。</font><font size=4px color="#009090"><font size=4px>〔先帝，謂粲也；亂倫，謂烝其諸母。〕</font></font><font size=4px>司空行伊、霍之權，使朕及此，其功大矣。若早迎大駕者，當悉以政事相委，況免死乎！卿為朕入城，具宣此意。」</font><font size=4px color="#009090"><font size=4px>〔為，于偽翻。〕</font></font><font size=4px>泰還平陽，準自以殺曜母兄，沈吟未從。</font><font size=4px color="#009090"><font size=4px>〔曜母胡氏，為準所殺，兄則史失其名。沈吟，冘豫不決之意。沈，持林翻。〕</font></font><font size=4px>十二月，左、右車騎將軍喬泰、王騰、衛將軍靳康等，相與殺準，推尚書令靳明為立，遣卜泰奉國六璽降漢。</font><font size=4px color="#009090"><font size=4px>〔降，戶江翻。〕</font></font><font size=4px>石勒大怒，進軍攻明，明出戰，大敗，乃嬰城固守。

 　　丁丑，封皇子煥為琅邪王。煥，鄭夫人之子，生二年矣，帝愛之，以其疾篤，故王之。己卯，薨。帝以成人之禮葬之，備吉凶儀服，營起園陵，功費甚廣。琅邪國右常侍會稽孫霄</font><font size=4px color="#009090"><font size=4px>〔晉志：王國置左右常侍各一人。〕</font></font><font size=4px>上疏諫曰：「古者凶荒殺禮；</font><font size=4px color="#009090"><font size=4px>〔殺，所戒翻，降也，減也。〕</font></font><font size=4px>況今海內喪亂，</font><font size=4px color="#009090"><font size=4px>〔喪，息浪翻。〕</font></font><font size=4px>憲章舊制，猶宜節省，而禮典所無，顧崇飾如是乎！</font><font size=4px color="#009090"><font size=4px>〔葬無服之殤以成人之禮，古典所無也。〕</font></font><font size=4px>竭已罷之民，營無益之事，</font><font size=4px color="#009090"><font size=4px>〔罷，讀曰疲。〕</font></font><font size=4px>殫已困之財，脩無用之費，此臣之所不安也。」帝不從。

 　　彭城內史周撫殺沛國內史周默，以其眾降石勒。詔下邳內史劉遐領彭城內史，與徐州刺史蔡豹、泰山太守徐龕共討之。豹，質之玄孫也。</font><font size=4px color="#009090"><font size=4px>〔蔡質，漢人，蔡邕之叔父。龕，口含翻。〕</font></font><font size=4px>

 　　石虎帥幽、冀之兵會不勒攻平陽，靳明屢敗，遣使求救於漢。漢主曜使劉雅、劉策迎之，明帥平陽士女萬五千人奔漢。</font><font size=4px color="#009090"><font size=4px>〔帥，讀曰率。〕</font></font><font size=4px>曜西屯粟邑，</font><font size=4px color="#009090"><font size=4px>〔粟邑縣，屬馮翊郡。〕</font></font><font size=4px>收靳氏男女，無少長皆斬之。</font><font size=4px color="#009090"><font size=4px>〔少，詩照翻。長，知兩翻。〕</font></font><font size=4px>曜迎其母胡氏之喪於平陽，葬于粟邑，號曰陽陵，諡曰宣明皇太后。石勒焚平陽宮室，使裴憲、石會脩永光、宣光二陵，收漢主粲已下百餘口葬之，置戍而歸。

 　　成梁州刺史李鳳數有功，</font><font size=4px color="#009090"><font size=4px>〔數，所角翻。〕</font></font><font size=4px>成主雄兄子稚在晉壽，疾之。</font><font size=4px color="#009090"><font size=4px>〔晉壽縣屬梓潼郡。何承天曰：晉惠帝立晉壽縣。沈約曰：按晉起居注，武帝太康元年，改梓潼之漢壽曰晉壽。漢壽之名，疑是蜀立；云惠帝立，非也。〕</font></font><font size=4px>鳳以巴西叛。雄自至涪，使太傅驤討鳳，斬之；以李壽為前將軍，督巴西軍事。</font><font size=4px color="#009090"><font size=4px>〔涪，音浮。〕</font></font><font size=4px>
</font><!--/HTMLBUILERPART0--><font size=4px>