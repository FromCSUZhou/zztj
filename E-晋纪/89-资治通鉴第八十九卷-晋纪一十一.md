<font size=4px>　　晉紀十一</font><font size=4px color="#009090"><font size=4px>〔起閼逢閹茂（甲戌），盡柔兆困敦（丙子），凡三年。〕</font></font><font size=4px>

 　　孝愍皇帝下

 　　建興二年（甲戌、三一四）

 　　春，正月，辛未，有如日隕于地；又有三日相承，出西方而東行。</font><font size=4px color="#009090"><font size=4px>〔天文占曰：三、四、五、六日，俱出並爭，天下兵作；又曰：三日並出，不過三旬，諸侯爭為帝。〕</font></font><font size=4px>

 　　丁丑，大赦。

 　　有流星出牽牛，入紫微，</font><font size=4px color="#009090"><font size=4px>〔晉天文志，牽牛六星，在河鼓南。〕</font></font><font size=4px>光燭地，墜于平陽北，化為肉，長三十步，廣二十七步。</font><font size=4px color="#009090"><font size=4px>〔長，直亮翻；廣，古曠翻；後放此。〕</font></font><font size=4px>漢主聰惡之，</font><font size=4px color="#009090"><font size=4px>〔惡，烏路翻。〕</font></font><font size=4px>以問公卿。陳元遠以為「女寵太盛，亡國之徵。」</font><font size=4px color="#009090"><font size=4px>〔考異曰：載記，「元達等曰：『臣恐後庭有三后之事。』」按立三后，在明年，於時未也。〕</font></font><font size=4px>聰曰：「此陰陽之理，何關人事！」聰后劉氏賢明，聰所為不道，劉氏每規正之。己丑，劉氏卒，諡曰武宣。自是嬖寵競進，後宮無序矣。</font><font size=4px color="#009090"><font size=4px>〔嬖，卑義翻，又博計翻。〕</font></font><font size=4px>

 　　聰置丞相等七公；</font><font size=4px color="#009090"><font size=4px>〔七公見下，自晉王粲至中山王曜是也。〕</font></font><font size=4px>又置輔漢等十六大將軍，</font><font size=4px color="#009090"><font size=4px>〔輔漢都護、中軍、上軍、撫軍、鎮、衛、京、前，後，左，右，上下軍、輔國、龍驤、虎牙等大將軍。〕</font></font><font size=4px>各配兵二千，以諸子為之；又置左右司隸，各領戶二十餘萬，萬戶置一內史；單于左右輔，各主六夷十萬落，</font><font size=4px color="#009090"><font size=4px>〔六夷，蓋胡、羯、鮮卑、氐、羌、巴蠻；或曰烏丸，非巴蠻也。單，音蟬。〕</font></font><font size=4px>萬落置一都尉；左、右選曹尚書，並典選舉。自司隸以下六官，皆位亞僕射。以其子粲為丞 相、領大將軍、錄尚書事，進封晉王。江都王延年錄尚書六條事，</font><font size=4px color="#009090"><font size=4px>〔錄尚書六條事始見於此。沈約志曰：晉康帝世，何充讓錄表云：「咸康中，分置二錄，王導錄其 一，荀崧、陸曄各錄六條事。」然則似有二十四條；若止有十二條，則荀、陸各錄六條，導又何所司乎﹖若導總錄，荀、陸分掌，則不得復云導錄其一也。其後每置 二錄，輒云各錄六條事，又似止有十二條；十二條者，不知悉何條也。江右張華，江左庾亮，並經關尚書七條，則亦不知皆何事也。余按：宋元嘉以後，江夏王義恭、始興王濬、南譙王義宣皆錄尚書六條事。沈氏世仕江左，歷位通顯，且不知為何事，後之人何所取徵！杜佑曰：何充讓錄表曰：「咸康中，分置三錄，王導錄其一，荀崧、陸曄曄各錄二條事。」晉氏渡江，有吏部、祠部、左民、五兵、度支五尚書，是五條也。晉初有吏部、三公、客曹、駕部、屯田、度支六曹，太康有吏部、殿中、五兵田曹、度支、左民六曹，蓋六條也。如杜佑之言，則六條蓋六曹也。沈約以何充表「反錄二條」為「各錄六條」，致有此誤。〕</font></font><font size=4px>汝陰王景為太師，王育為太傅，任顗為太保，馬景為大司徒，朱紀為大司空，中山王曜為大司馬。

 　　壬辰，王子春等及王浚使者至襄國，石勒匿其勁卒、精甲，羸師虛府以示之，</font><font size=4px color="#009090"><font size=4px>〔羸，倫為翻。〕</font></font><font size=4px>北面拜使者而受書。浚遺勒塵尾，</font><font size=4px color="#009090"><font size=4px>〔遺，干季翻。塵，腫庾翻，麋屬，尾能生風辟蠅菓，晉王公貴人多執塵尾，以玉為柄。〕</font></font><font size=4px>勒陽不敢執，懸之於壁，朝夕拜之，曰：「我不得見王公，見其所賜，如見公也。」復遣董肇奉表于浚，期以三月中旬親詣幽州奉上尊號；</font><font size=4px color="#009090"><font size=4px>〔復，扶又翻。上，時掌翻。〕</font></font><font size=4px>亦脩牋于棗嵩，求并州牧、廣平公。

 　　勒問浚之政 事於王子春，子春曰：「幽州去歲大水，人不粒食，</font><font size=4px color="#009090"><font size=4px>〔五穀不登，故不粒食。〕</font></font><font size=4px>浚積粟百萬，不能賑贍，刑政苛酷，賦役殷煩，忠賢內離，夷狄外叛。人皆知其將 亡，而浚意氣自若，曾無懼心，方更置立臺閣，布列百官，自謂漢高、魏武不足比也。勒撫几笑曰：「王彭祖真可擒也。」浚使者還薊，</font><font size=4px color="#009090"><font size=4px>〔薊，音計。〕</font></font><font size=4px>具言「石勒 形勢寡弱，款誠無二。」浚大悅，益驕怠，不復設備。

 　　楊虎掠漢中吏民以奔成，梁州人張威等起兵逐楊難敵。</font><font size=4px color="#009090"><font size=4px>〔楊虎、楊難敵攻漢中，事始上卷上年。〕</font></font><font size=4px>難敵去，咸以其地歸成，於是漢嘉、涪陵、漢中之地</font><font size=4px color="#009090"><font size=4px>〔漢嘉，本前漢青衣縣，屬蜀郡，後漢順帝陽嘉二年改曰漢嘉，蜀分立漢嘉郡。〕</font></font><font size=4px>皆為成有。成主雄以李鳳為梁州刺史，任回為寧州刺史，李恭為荊州刺史。

 　　雄虛己好賢隨才授任，</font><font size=4px color="#009090"><font size=4px>〔好，呼到翻。〕</font></font><font size=4px>命太傅驤養民於內，李鳳等招懷於外，刑政寬簡，獄無滯囚。興學校，置史官。</font><font size=4px color="#009090"><font size=4px>〔校，戶教翻。〕</font></font><font size=4px>其賦，民男丁歲穀三斛，女丁半之，疾病又半之；戶調絹不過數丈，綿數兩。</font><font size=4px color="#009090"><font size=4px>〔調，徒釣翻，賦也。〕</font></font><font size=4px>事少役希，</font><font size=4px color="#009090"><font size=4px>〔少，詩沼翻。〕</font></font><font size=4px>民多富實，新附者皆給復除。</font><font size=4px color="#009090"><font size=4px>〔復，方目翻。〕</font></font><font size=4px>是時天下大亂，而蜀獨無事，年穀屢熟，乃至閭門不閉，路不拾遺。漢嘉夷王沖歸、朱提審炤、建寧爨荘皆歸之。</font><font size=4px color="#009090"><font size=4px>〔朱提，音銖時。炤，與照同。爨，取亂翻，夷人姓也。荘，與疆同，居良翻。〕</font></font><font size=4px>巴郡嘗告急，云有晉兵。雄曰：「吾常憂琅邪微弱，遂為石勒所滅，以為耿耿，</font><font size=4px color="#009090"><font size=4px>〔耿，古幸翻；耿耿，憂也。〕</font></font><font size=4px>不圖及能舉兵，使人欣然。」然雄朝無儀品，爵位濫溢；</font><font size=4px color="#009090"><font size=4px>〔朝，直遙翻。〕</font></font><font size=4px>使無祿秩，取給於民；軍無部伍，號令不肅；此其所短也。

 　　二月，壬寅，以張軌為太尉涼州牧，封西平郡公；王浚為大司馬、都督幽，冀諸軍事；荀組為司空、領尚書左僕射兼司隸校尉，行留臺事；劉琨為大將軍、都督并州諸軍事。朝廷以張軌老病，拜其子寔為副刺史。</font><font size=4px color="#009090"><font size=4px>〔副刺史，前此未有也。〕</font></font><font size=4px>

 　　石勒纂嚴，將襲王浚，而猶豫未發。張賓曰：「夫襲人者，當出其不意。今軍嚴經日而不行，豈非畏劉琨及鮮卑、烏桓為吾後患乎﹖」勒曰：「然。為之柰何﹖」賓曰：「彼三方智勇無及將軍者，將軍雖遠出，彼必不敢動，且彼未謂將軍便能懸軍千里取幽州也。輕軍往返，不出二旬，藉使彼雖有心，比其謀議出師，</font><font size=4px color="#009090"><font size=4px>〔比，必寐翻。〕</font></font><font size=4px>吾已還矣。且劉琨、王浚，雖同名晉臣，實為仇敵。若脩牋于琨，送質請和，</font><font size=4px color="#009090"><font size=4px>〔質，音致；下同。〕</font></font><font size=4px>琨必喜我之服而也浚之亡，終不救浚而襲我也。用兵貴神速，勿後時也。」勒曰：「吾所夫了，右侯已了之，</font><font size=4px color="#009090"><font size=4px>〔了，決也。〕</font></font><font size=4px>吾復何疑！」</font><font size=4px color="#009090"><font size=4px>〔復，扶又翻；下敢復同。〕</font></font><font size=4px>

 　　遂以火宵行，至柏人，</font><font size=4px color="#009090"><font size=4px>〔柏人縣，屬趙國，唐為邢州堯山縣。〕</font></font><font size=4px>殺主簿游綸，以其兄統在范陽恐泄軍謀故也。遣奉牋送質于劉琨，自陳罪惡，請討浚以自效。琨大喜，移檄州郡，稱「己與猗盧方議討勒，勒走伏無地，求拔幽都以贖罪。今便當遣六脩南襲平陽除僭偽之逆類，降知死之逋羯，</font><font size=4px color="#009090"><font size=4px>〔逆類，謂劉聰；逋羯，謂石勒。降，戶江翻。羯，居謁翻。〕</font></font><font size=4px>順天副民，翼奉皇家，斯乃曩年積誠靈祐之所致也！」</font><font size=4px color="#009090"><font size=4px>〔浚，琨為勒所玩弄而不自覺，宜其相繼而覆亡也。考異曰：琨集，檄首云，「三月庚午朔，五日甲戌。」按石勒以壬申克幽州，蓋時晉陽尚未知也。欲敘琨事畢，然後勒事，故置此。〕</font></font><font size=4px>

 　　三月，勒軍遠易水，王浚督護孫緯馳遣白浚，</font><font size=4px color="#009090"><font size=4px>〔緯，于貴翻。〕</font></font><font size=4px>將勒兵拒之游統禁之浚將佐皆曰：「胡貪而無信，必有詭計，請擊之」浚怒曰：「石公來，正欲奉戴我耳；敢言擊者斬！」眾不敢復言。浚設饗以待之。壬申，勒晨至薊，</font><font size=4px color="#009090"><font size=4px>〔薊，音計。考異曰：三十國春秋，先言「癸酉，勒敢幽州」，後言「壬午，勒晨至薊」。按劉琨表曰：「」勒以三月三月徑掩薊城」，然則當言壬申是也。〕</font></font><font size=4px>叱門者開門；猶疑有伏兵，先驅牛羊千頭，聲言上禮，</font><font size=4px color="#009090"><font size=4px>〔言欲以牛羊上浚以為禮。上，時掌翻。〕</font></font><font size=4px>實欲塞諸街巷。</font><font size=4px color="#009090"><font size=4px>〔塞，悉則翻。〕</font></font><font size=4px>浚漿懼，或坐或起。勒既入城，縱兵大掠，浚左右請禦之，浚猶不許。勒升其聰事，</font><font size=4px color="#009090"><font size=4px>〔中庭曰聽事，言受事察訟於是。漢、晉皆作「聽事」，六朝以來乃始加「厂」作「廳」；並他經翻。〕</font></font><font size=4px>浚乃走出堂皇，</font><font size=4px color="#009090"><font size=4px>〔堂無四壁曰皇。〕</font></font><font size=4px>勒眾執之。勒召浚妻，與之並坐，執立浚立於前。浚罵曰：「胡奴調乃公，</font><font size=4px color="#009090"><font size=4px>〔調，田聊翻，戲也。〕</font></font><font size=4px>何凶逆如此！」勒曰：「公位冠元台，</font><font size=4px color="#009090"><font size=4px>〔冠，古玩翻。〕</font></font><font size=4px>手握強兵，坐觀本朝傾覆，</font><font size=4px color="#009090"><font size=4px>〔朝，直遙翻；下同。〕</font></font><font size=4px>曾不救援，乃欲自尊為天子，非凶逆乎！又委任姦貪，殘虐百姓，賊害忠良，毒徧燕土，</font><font size=4px color="#009090"><font size=4px>〔燕，於賢翻。〕</font></font><font size=4px>此誰之罪也！」使其將王洛生以五百騎送浚于襄國。浚自投于水，束而出之，斬于襄國市。

 　　勒殺浚麾下精兵萬人。浚將佐事詣軍門謝罪，饋賂交錯；前尚書裴憲、從事中郎荀綽獨不至，勒召而讓之曰：「王浚暴虐，孤討而誅之，諸人皆來慶謝，二君獨與之同惡，將何以逃其戮乎！」對曰：「憲等世仕晉朝，荷其榮祿，</font><font size=4px color="#009090"><font size=4px>〔荷，下可翻。〕</font></font><font size=4px>浚雖凶粗，猶是晉之藩臣，故憲等從之，</font><font size=4px color="#009090"><font size=4px>〔裴憲奔幽州，見八十七卷懷帝永嘉五年。〕</font></font><font size=4px>不敢有貳。明公苟不脩德義，專事威刑，則憲等死自其分，</font><font size=4px color="#009090"><font size=4px>〔分，扶問翻。〕</font></font><font size=4px>又何逃乎！請就死。」不拜而出。勒召而謝之，待以客禮。綽，勗之孫也。勒數朱碩、棘嵩等以納賄亂政，為幽州患，</font><font size=4px color="#009090"><font size=4px>〔事見上卷上年。數，所具翻。〕</font></font><font size=4px>責游統以不忠所事，皆斬之。</font><font size=4px color="#009090"><font size=4px>〔以統欲以范陽私附之也。〕</font></font><font size=4px>籍浚將佐親戚家貲皆至巨萬，惟裴憲、荀綽止有書百餘袟，鹽米各十餘斛而已。</font><font size=4px color="#009090"><font size=4px>〔袟，與帙同，直質翻；書卷編次成帙。〕</font></font><font size=4px>勒曰：「吾不喜得幽州，喜得二子。」以憲為從事中郎，綽為參軍。分遣流民，各還鄉里。勒停薊二日，焚浚宮殿，以故尚書燕國劉翰行幽州刺史，戌薊，置守宰而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>孫緯遮擊之，勒僅而得免。

 　　勒至襄國，遣使奉王浚首獻捷于漢；漢以勒為大都督、督陝東諸軍事、</font><font size=4px color="#009090"><font size=4px>〔此陝東，亦取分陝之義而援之耳。〕</font></font><font size=4px>騕騎大將軍、東單于，</font><font size=4px color="#009090"><font size=4px>〔驃，匹妙翻。單音蟬。〕</font></font><font size=4px>增封十二郡；勒固辭，受二邵而已。

 　　劉琨請兵於拓跋猗盧以擊漢，會猗盧所部雜胡萬餘家謀應石勒，猗盧悉誅之， 不果走琨約。琨知石勒無降意，乃大懼，</font><font size=4px color="#009090"><font size=4px>〔降，戶江翻。〕</font></font><font size=4px>上表曰：「東北八州，勒滅其七；</font><font size=4px color="#009090"><font size=4px>〔勒人鄴，殺都督東燕王騰；寇信都殺冀州刺史王斌；襲鄄城，殺兗州 刺史袁孚；攻新蔡，殺豫州刺史新蔡不確；襲蒙城，擒青州都苟晞；克上白，斬青州刺史李惲；攻信都，殺冀州刺史王象；攻定陵，殺兗州刺史田徽；襲幽州，擒王 浚；除李惲、田徽，王浚承制所授，是滅其七也。〕</font></font><font size=4px>先朝所授，存者惟臣。</font><font size=4px color="#009090"><font size=4px>〔朝，直遙翻。〕</font></font><font size=4px>勒據襄國，與臣隔山，</font><font size=4px color="#009090"><font size=4px>〔山，自太行、恆山至于幽、碣，連延不斷，襄 國在山東，晉陽在山西。〕</font></font><font size=4px>朝發夕至，城塢駭懼，雖懷忠憤，力不從願耳！」

 　　劉翰不欲從石勒，乃歸段匹磾，匹磾遂據薊城。</font><font size=4px color="#009090"><font size=4px>〔磾，丁奚翻。〕</font></font><font size=4px>王浚從事中郎陽裕，壮之兄子也，逃奔令支，</font><font size=4px color="#009090"><font size=4px>〔令支縣，漢屬遼西，故孫竹君之國，晉省，段氏據之為國都、應劭曰：令，音鈴。裴松之曰：支，其兒翻。師古曰：令，又音郎定翻。杜佑曰：令支，今北平郡盧龍縣即其地。〕</font></font><font size=4px>依段疾陸眷。會稽朱左車、魯國孔纂泰山胡母翼自薊逃奔昌黎，依慕容廆。</font><font size=4px color="#009090"><font size=4px>〔會，工外翻。廆，戶罪翻。〕</font></font><font size=4px>是時中國流民歸廆者數萬家，廆以冀州人為冀陽郡，</font><font size=4px color="#009090"><font size=4px>〔據魏收地形志，冀陽郡當置於漢北平平剛縣界。〕</font></font><font size=4px>豫州人為成周郡，</font><font size=4px color="#009090"><font size=4px>〔成周屬豫州之地，故以為郡名。〕</font></font><font size=4px>青州人為營丘郡，</font><font size=4px color="#009090"><font size=4px>〔前漢志：遼西臨渝縣，有渝水，首受白狼水，南流逕營丘城西，廆所置郡也。〕</font></font><font size=4px>并州人為唐國郡。</font><font size=4px color="#009090"><font size=4px>〔并州，古唐國也，廆因以名郡。成周、唐國二郡，所置地闕。〕</font></font><font size=4px>

 　　初，王浚以邵續為樂陵太守，屯厭次。</font><font size=4px color="#009090"><font size=4px>〔厭次，本前漢平原郡之富平縣，後漢明帝更名厭次，晉分屬樂陵，為治所。丁度集韻：厭，於琰翻。九域志曰：相傳秦始皇東遊，厭氣碣石，次舍於此，因以為名。魏收曰：樂陵郡厭次縣有富城，邵續居之。〕</font></font><font size=4px>浚敗，續附於石勒，勒以續子乂為督護。浚所署勃勃海太守東莢劉胤棄郡依續，謂續曰：「凡立大功，必杖大義。君，晉之忠臣，柰何從賊以自汙乎！」</font><font size=4px color="#009090"><font size=4px>〔汙，烏故翻。〕</font></font><font size=4px>會段匹磾以書邀續同歸左丞相睿，續從之。其人皆曰：「今棄勒歸匹磾，其如乂何﹖」續泣曰：「我豈得顧子而為叛臣哉！」殺異議者數人。勒聞之，殺乂。續遣劉胤使江東，</font><font size=4px color="#009090"><font size=4px>〔使，疏吏翻。〕</font></font><font size=4px>睿以胤為參軍，以續為平原太守。石勒遣兵圍續，匹磾使其弟文鴦救之，勒引去。

 　　襄國大饑，穀二升直銀一斤，肉一斤直銀一兩。

 　　杜弢將王真襲陶侃於林障，</font><font size=4px color="#009090"><font size=4px>〔水經註：林障在江夏沌陽縣，沔水逕沌陽縣北，又東逕林障故城北。宋白曰：晉江夏郡治林障，義熙元年方徙夏口。〕</font></font><font size=4px>侃奔灄中。周訪救侃，擊弢兵，破之。灄，書涉翻。丁度曰：灄，水名，在西陽。水經註：溳水過江夏安陸縣而東南流，分為二水，東通灄水，西入于沔。〕

 　　夏，五月，西平武穆公張軌遌疾，遺令：「文武將佐，務安百姓，上思報國，下以寧家。」己丑，軌薨；</font><font size=4px color="#009090"><font size=4px>〔考異曰：帝紀作「壬辰」。今從前涼錄鈔。前涼錄鈔又曰「葬建陵」，蓋張祚僭號後，追尊其墓耳。〕</font></font><font size=4px>長史張璽等表世子寔攝父位。</font><font size=4px color="#009090"><font size=4px>〔璽，斯氏翻。〕</font></font><font size=4px>

 　　漢中山王曜、趙染寇長安六月，曜屯渭汭，</font><font size=4px color="#009090"><font size=4px>〔春秋左氏傳曰：虢公敗戎于渭汭。杜預曰：水之隈曲曰汭；王肅曰：汭，入也。呂忱曰：汭者，水相入也。即渭水入河處。汭，儒稅翻。〕</font></font><font size=4px>染屯新豐，索綝將兵出拒之。</font><font size=4px color="#009090"><font size=4px>〔索，昔反翻。綝，丑林翻。〕</font></font><font size=4px>染有輕綝之色，長史魯徽曰：「晉之君臣，自知強弱不敵，將致死於我，不可輕也。」染曰：瓜司馬模之強，吾取之奴拉朽；</font><font size=4px color="#009090"><font size=4px>〔事見八十七卷懷帝永嘉五年。拉，落合翻。〕</font></font><font size=4px>索綝小豎，豈能汙吾馬蹄、刀刃邪！」晨，帥輕騎數百逆之，</font><font size=4px color="#009090"><font size=4px>〔汙，烏故翻。帥，讀曰率；下同。〕</font></font><font size=4px>曰：「要當獲綝而後食。」綝與戰于城西，</font><font size=4px color="#009090"><font size=4px>〔新豐城西也。〕</font></font><font size=4px>染兵敗而歸。悔曰：「吾不用魯徽之言以至此，何面目見之！」先命斬徽，徽曰：「將軍愚愎以取敗，乃復忌前害勝，</font><font size=4px color="#009090"><font size=4px>〔復，扶又翻；下同。愎，弼力翻。忌前，忌人在前；害勝，害勝己者。〕</font></font><font size=4px>誅忠良以逞忿，猶有天地，將軍其得死於枕席乎！」詔加索綝驃騎大將軍、尚書左僕射、錄尚書，承制行事。</font><font size=4px color="#009090"><font size=4px>〔驃，匹妙翻。〕</font></font><font size=4px>

 　　曜、染復與將軍殷凱帥眾數萬向長安，</font><font size=4px color="#009090"><font size=4px>〔考異曰：晉春秋作「段凱」。今從麴戍傳。〕</font></font><font size=4px>麴允逆戰於馮詡，允敗，收兵；夜，襲凱營，凱敗死。曜乃還攻河內太守郭默于懷，列三屯圍之。默食盡，送妻子為質，請糴畢，復嬰城固守。曜怒，沈默妻子于河而攻之。</font><font size=4px color="#009090"><font size=4px>〔質，音致。沈，持林翻。〕</font></font><font size=4px>默欲投李矩新鄭，</font><font size=4px color="#009090"><font size=4px>〔新鄭縣，漢屬河南郡，晉省，其地當在滎陽郡界。周宣于弟鄭桓公本封京兆之鄭縣；其子武公邑于虢、鄶之間，遂為鄭國。左傳鄭莊公曰：「吾先君新邑于此」，後遂為新鄭縣，以別京兆之鄭。〕</font></font><font size=4px>矩使其甥郭誦迎之，兵少，不敢進。</font><font size=4px color="#009090"><font size=4px>〔少，詩照翻。〕</font></font><font size=4px>會劉琨遣參軍張肇帥鮮卑五白餘騎詣長安，道阻不通，還，過矩營，矩說肇，使擊漢兵。</font><font size=4px color="#009090"><font size=4px>〔說，輸芮翻。〕</font></font><font size=4px>漢兵望見鮮卑，不戰而走，默遂率眾歸矩。漢主聰召曜還屯蒲坂。

 　　秋，趙染攻北地，麴允拒之，染中弩而死。</font><font size=4px color="#009090"><font size=4px>〔中，竹仲翻。〕</font></font><font size=4px>

 　　石勒始命州郡閱實戶口，戶出帛二匹，穀二斛。

 　　冬，十月，以張寔為都督涼州諸軍事、涼州刺史、西平公。

 　　十一月，漢主聰以晉王粲為相國、大單于，總百揆。粲少有俊才，自為宰相，驕奢專恣，遠賢親佞，嚴刻愎諫，國人漿惡之。</font><font size=4px color="#009090"><font size=4px>〔為後粲為靳淮所弒張本。少，讀照翻。遠，于願翻。惡，烏路翻。〕</font></font><font size=4px>

 　　周勰以其父遺言，</font><font size=4px color="#009090"><font size=4px>〔見上卷建興元年。勰，音協。〕</font></font><font size=4px>因吳人之怨，謀作亂；使吳興功曹徐馥矯稱叔父丞相從事中郎札之命，收合徒眾，以討王導刁協，豪傑翕然附之，孫哠族人弼亦起兵於廣德以應之。</font><font size=4px color="#009090"><font size=4px>〔沈約曰：廣德縣，疑是吳所立，屬宣城郡。按今廣德軍即其地。宋白曰：廣德縣，本秦障郡地，漢以為故障縣。〕</font></font><font size=4px>

 　　三年（己亥、三一五）

 　　春，正月，徐馥殺吳興太守袁琇，</font><font size=4px color="#009090"><font size=4px>〔琇，音秀，又音酉。〕</font></font><font size=4px>有眾數千，欲奉周札為主。札聞之，大驚，以告義興太守孔侃。勰知札意不同，不敢發。馥黨懼，攻馥，殺之；孫弼亦死。札子續亦聚應馥，左丞相睿議發兵討之。王導曰：「今少發兵則不足以平寇，</font><font size=4px color="#009090"><font size=4px>〔少，詩照翻。〕</font></font><font size=4px>多發兵則根本空虛。續族弟黃門侍郎莚，</font><font size=4px color="#009090"><font size=4px>〔莚，夷然翻。〕</font></font><font size=4px>忠果有謀，請獨使莚往，足以誅續。」睿從之。莚晝夜兼行，至郡，將入，遇續於門，謂續曰：「當與君共詣孔府君，有所論。」續不肯入，莚牽逼與俱。坐定，莚謂孔侃曰：「府君何以置賊在坐﹖」</font><font size=4px color="#009090"><font size=4px>〔坐，徂臥翻。〕</font></font><font size=4px>續衣中常置刀，即操刀逼莚，</font><font size=4px color="#009090"><font size=4px>〔操，千高翻。〕</font></font><font size=4px>莚叱郡傳教吳曾格殺之。</font><font size=4px color="#009090"><font size=4px>〔傳教，郡使也；宣傳教令者也。〕</font></font><font size=4px>莚因欲誅勰，札不聽，委罪於從兄卲而誅之。莚不歸家省母，</font><font size=4px color="#009090"><font size=4px>〔從，才用翻。省，悉景翻。〕</font></font><font size=4px>遂長驅而去，母狼狽追之。睿以札為吳興太守，莚為太子右衛率。以周氏吳之豪望，故不窮治，撫勰如舊。</font><font size=4px color="#009090"><font size=4px>〔率，如字。治，直之翻。〕</font></font><font size=4px>

 　　詔平東將軍宋哲屯華陰。</font><font size=4px color="#009090"><font size=4px>〔華陰縣，前漢屬京兆，後漢、晉屬弘農郡。華，戶化翻。〕</font></font><font size=4px>

 　　成主雄立后任氏。

 　　二月，丙子，以琅邪王睿為丞相、大都督、督中外諸軍事，南陽王保為相國，荀組為太尉、領豫州牧，劉琨為司空、都督并、冀、幽三州諸軍事。琨辭司空，不受。

 　　南陽王模之敗也，</font><font size=4px color="#009090"><font size=4px>〔見八十七卷懷帝永嘉五年。〕</font></font><font size=4px>都尉陳安往歸世子保於秦州，保命安將千餘入討叛羌，寵待甚厚。保將張春疾之，譖安，云有異志，請除之，保不許；春輒伏刺客以刺安。安被創，馳還隴城，</font><font size=4px color="#009090"><font size=4px>〔隴縣城也；前漢屬天水；後漢改天水為漢陽；晉省。以刺，七亦翻。被，皮義翻。創，初良翻。〕</font></font><font size=4px>遣使詣保，頁獻不絕。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　詔進拓跋猗盧爵為代王，置官屬，食代、常山二郡。</font><font size=4px color="#009090"><font size=4px>〔常山已為石勒所有。拓跋氏建國曰代，始此。〕</font></font><font size=4px>猗盧請并州從事鴈門莫含於劉琨，</font><font size=4px color="#009090"><font size=4px>〔姓譜：莫姓，楚莫敖之後。〕</font></font><font size=4px>琨遣之。含不欲行，琨曰：「以并州單弱，吾之不材而能自存於胡、羯之間者，代王之力也。吾傾身竭貲，以長子為質而奉之者，庶幾為朝廷雪大恥也。</font><font size=4px color="#009090"><font size=4px>〔琨以長子遵質於猗盧。長，知兩翻。幾，居希翻。〕</font></font><font size=4px>卿欲為忠臣，柰何惜共事之小誠而忘徇國之大節乎！往事代王，為之腹心，及一州之所賴也。」含遂行。猗盧甚重之，常與參大計。

 　　猗盧用法嚴，國人犯法者，或舉部就誅，老幼相攜而行；人問：「何之﹖」曰：「往就死。」無一人敢逃匿者。

 　　王敦遣陶侃、甘卓等討杜弢前後數十戰，弢將士多死，乃請降於丞相睿，</font><font size=4px color="#009090"><font size=4px>〔弢，土刀翻。將，即亮翻。降，戶江翻。〕</font></font><font size=4px>睿不許。弢遺南平太守應詹書，</font><font size=4px color="#009090"><font size=4px>〔遺，于季翻。〕</font></font><font size=4px>自陳昔與詹「共討樂鄉，本同休戚。後在湘中，懼死求生，遂相結聚。</font><font size=4px color="#009090"><font size=4px>〔見八十七卷懷帝永嘉五年。〕</font></font><font size=4px>儻以舊交之情，為明枉直，</font><font size=4px color="#009090"><font size=4px>〔為，于偽翻；下同。〕</font></font><font size=4px>使得輸誠盟府，</font><font size=4px color="#009090"><font size=4px>〔時琅邪王睿為東南方鎮盟主，故曰盟府。〕</font></font><font size=4px>廁列義徒，或北清中原，或西取李雄，以贖前愆，雖死之日，猶生之年也！」詹為啟呈其書，且言「弢，益州秀才，</font><font size=4px color="#009090"><font size=4px>〔羅尚刺益州舉弢秀才。為，于偽翻。〕</font></font><font size=4px>素有清望，為鄉人所逼。今悔惡歸善，宜命使撫納，以息江、湘之民！」</font><font size=4px color="#009090"><font size=4px>〔使，疏吏翻。〕</font></font><font size=4px>睿乃使前南海太守王運受弢降，赦其反逆之罪，以弢為巴東監軍。</font><font size=4px color="#009090"><font size=4px>〔監，工衡翻。〕</font></font><font size=4px>弢既受命，諸將猶攻之不已。弢不勝憤怒，遂殺運復反，</font><font size=4px color="#009090"><font size=4px>〔勝，音升。復，扶又翻。〕</font></font><font size=4px>遣其將杜弘、張彥殺臨川內史謝摛，</font><font size=4px color="#009090"><font size=4px>〔吳孫亮太平二年，分豫章東部都尉立臨川郡。摛，丑之翻。〕</font></font><font size=4px>遂陷豫章。三月，周訪擊彥，斬之，弘奔臨賀。</font><font size=4px color="#009090"><font size=4px>〔臨賀縣，漢屬蒼梧郡，吳分立臨賀郡。〕</font></font><font size=4px>

 　　漢大赦，改元建元。</font><font size=4px color="#009090"><font size=4px>〔考異曰：十六國春秋，建元元年在晉建興二年。同編脩劉恕言，今晉州臨汾縣嘉泉村有漢太宰劉雄碑，云「喜平五年，歲在乙亥，二月六日立。」然則改建元在乙亥二月後也。〕</font></font><font size=4px>

 　　兩血於漢東宮延明殿，太弟乂惡之，以問太傅崔瑋、太保許遐。瑋、遐說乂曰：</font><font size=4px color="#009090"><font size=4px>〔雨，于具翻。惡，烏路翻。說，輸芮翻。〕</font></font><font size=4px>「主上往日以殿下為太弟者，欲以安眾心耳；其志在晉王久矣，</font><font size=4px color="#009090"><font size=4px>〔聰子粲，封晉王。〕</font></font><font size=4px>王公已下莫不希旨附之。今復以晉王為相國，羽儀威重，踰於東宮，萬機之事，無不由之，諸王皆置營兵以為羽翼，</font><font size=4px color="#009090"><font size=4px>〔事見上年。〕</font></font><font size=4px>事勢已去；殿下非徒不得立也，朝夕且不測之危，不如早為之計。今四衛精兵不減五千，</font><font size=4px color="#009090"><font size=4px>〔謂東宮、左、右、前、後四衛率所統兵也。〕</font></font><font size=4px>相國輕佻，正煩一刺客耳。</font><font size=4px color="#009090"><font size=4px>〔佻，他彫翻。〕</font></font><font size=4px>大將軍無日不出，其營可襲而取；</font><font size=4px color="#009090"><font size=4px>〔粲弟勃海王敷，時為大將軍。〕</font></font><font size=4px>餘王並幼，固易奪也。</font><font size=4px color="#009090"><font size=4px>〔易，以豉翻。〕</font></font><font size=4px>苟殿下有意，二萬精兵拘顧可得，鼓行入雲龍門，宿衛之士，孰不倒戈以迎殿下者！大司馬不慮其為異也。」</font><font size=4px color="#009090"><font size=4px>〔大司馬，謂中山王曜。〕</font></font><font size=4px>乂弗從。東宮舍人荀裕告瑋、遐勸乂謀反，</font><font size=4px color="#009090"><font size=4px>〔東宮舍人，太子舍人之職。乂以太弟居東宮。〕</font></font><font size=4px>漢主聰收瑋、遐於詔獄，假以他事殺之。使冠威將軍卜抽將兵監守東宮，</font><font size=4px color="#009090"><font size=4px>〔冠，古玩翻。監，工銜翻。〕</font></font><font size=4px>禁乂不聽朝會。</font><font size=4px color="#009090"><font size=4px>〔朝，直遙翻。〕</font></font><font size=4px>乂憂懼不知所為，上表乞為庶人，并除諸子之封，褒美晉王，請以為嗣；抽抑而弗通。

 　　漢青州刺史曹嶷盡得齊、魯間郡縣，</font><font size=4px color="#009090"><font size=4px>〔嶷，魚力翻。〕</font></font><font size=4px>自鎮臨菑，有眾十餘萬，臨河置戌。石勒表稱：「嶷有專據東方之志，請討之。」漢主聰恐勒滅嶷，不可復制，</font><font size=4px color="#009090"><font size=4px>〔復，扶又翻；下同。〕</font></font><font size=4px>弗許。

 　　聰納中護軍靳準二女月光、月華，</font><font size=4px color="#009090"><font size=4px>〔靳，居闘翻。〕</font></font><font size=4px>立月光為上皇后，劉貴妃為左皇后，月華為右皇后。左司隸陳元遠極諫，</font><font size=4px color="#009090"><font size=4px>〔聰置左右司隸。〕</font></font><font size=4px>以為「並立三后，非禮也。」聰不悅，以元達為右光祿大夫，外示優崇，實奪其權。於是太尉范隆等皆請以位讓元達，聰及復以元達為御史大夫，儀同三司。月光有穢行，</font><font size=4px color="#009090"><font size=4px>〔行，下孟翻。〕</font></font><font size=4px>元達奏之，聰不得已廢之，月光凓恚自殺，</font><font size=4px color="#009090"><font size=4px>〔恚，於避翻。〕</font></font><font size=4px>聰恨元達。

 　　夏，四月，大赦。

 　　六月，盜發漢霸、杜二陵乃薄太后陵，</font><font size=4px color="#009090"><font size=4px>〔漢薄太后葬南陵，在霸陵之南。〕</font></font><font size=4px>得金帛甚多，詔</font><span class="h"><font size=4px>【章：甲十一行本「詔」上有「朝廷以用度不足」七字；乙十一行本同；孔本同；張校同；退齋校同。】</font></font><font size=4px>收其餘以實內府。

 　　辛巳，大赦。

 　　漢大司馬曜攻上黨，八月，癸亥，敗劉琨之眾於襄垣。曜欲進攻陽曲，</font><font size=4px color="#009090"><font size=4px>〔襄垣縣，屬上黨郡。陽曲，琨所居也。敗，補邁翻。〕</font></font><font size=4px>漢主聰遣使謂之曰：</font><font size=4px color="#009090"><font size=4px>〔使，疏吏翻。〕</font></font><font size=4px>「長安未平，宜以為先。」曜乃還屯蒲坂。

 　　陶侃與杜弢相攻，弢使王貢出挑戰，</font><font size=4px color="#009090"><font size=4px>〔挑，徒了翻。〕</font></font><font size=4px>侃遙謂之曰：「杜弢為益州吏，盜用庫錢，父死不奔喪。卿本佳人何為隨之！天下寧有白頭賊邪﹖」</font><font size=4px color="#009090"><font size=4px>〔言為賊者，不得至老。〕</font></font><font size=4px>貢初橫腳馬上，聞侃言，斂容下腳。侃知可動，復遣使諭之，截髮為信，貢遂降於侃。</font><font size=4px color="#009090"><font size=4px>〔頁叛侃見上卷元年。降，戶江翻；下同。〕</font></font><font size=4px>弢眾潰，遁走，道死。</font><font size=4px color="#009090"><font size=4px>〔考異曰：弢傳云：「弢逃遁，不知所在。」晉春秋云：「城潰，弢投水死。」今從帝紀。〕</font></font><font size=4px>侃與南平太守應詹進克長沙，</font><font size=4px color="#009090"><font size=4px>〔長沙，杜弢之巢穴也。〕</font></font><font size=4px>湘州悉平。丞相睿承制，赦其所部，進王敦鎮東大將軍，加都督江，揚，荊，湘，交，廣六州諸軍事、江州刺史。敦始自選置刺史以下，寖益驕橫。</font><font size=4px color="#009090"><font size=4px>〔橫，戶孟翻。〕</font></font><font size=4px>

 　　初，王如之降也，</font><font size=4px color="#009090"><font size=4px>〔見上卷懷帝永嘉六年。〕</font></font><font size=4px>敦從弟稜愛如驍勇，</font><font size=4px color="#009090"><font size=4px>〔從，才用翻。驍，堅堯翻。〕</font></font><font size=4px>請敦配己麾下。敦曰：「此輩險悍難畜，</font><font size=4px color="#009090"><font size=4px>〔悍，下罕翻，又侯旱翻。畜，許六翻。〕</font></font><font size=4px>汝性狷急，</font><font size=4px color="#009090"><font size=4px>〔狷，吉掾翻。〕</font></font><font size=4px>不能容養，更成禍端。」稜固請，乃與之。稜置左右，甚加寵遇。如數與敦諸將角射爭鬬，</font><font size=4px color="#009090"><font size=4px>〔數，所角翻。〕</font></font><font size=4px>稜杖之，如深以為恥。及敦潛畜異志，稜每諫之。敦怒其異己，密使人淚如令殺稜。如因閒宴，請劍舞為歡，稜許之。如舞劍漸前，稜惡而呵之，</font><font size=4px color="#009090"><font size=4px>〔惡，烏路翻。〕</font></font><font size=4px>如直前殺稜。敦聞之，陽驚，亦捕如誅之。

 　　初，朝廷聞張光死，</font><font size=4px color="#009090"><font size=4px>〔光死，見上卷元年。〕</font></font><font size=4px>以侍中第五猗為安南將軍，</font><font size=4px color="#009090"><font size=4px>〔考異曰：周訪傳云「征南大將軍」，今從杜曾傳。〕</font></font><font size=4px>監荊，梁，益，寧四州諸軍事、荊州刺史，</font><font size=4px color="#009090"><font size=4px>〔監，工銜翻。〕</font></font><font size=4px>自武關出。杜曾迎猗於襄陽，為兄子娶猗女，</font><font size=4px color="#009090"><font size=4px>〔為，于偽翻。〕</font></font><font size=4px>遂聚兵萬人，與猗分據漢、沔。

 　　陶侃既破杜弢，乘勝進擊曾，有輕曾之志。司馬魯恬諫曰：「凡戰，當先料其將。今使君諸將，無及曾者，未易可逼也。」</font><font size=4px color="#009090"><font size=4px>〔易，以豉翻。〕</font></font><font size=4px>侃不從，進圍曾於石城。</font><font size=4px color="#009090"><font size=4px>〔水經註：沔水南逕石城西；城汏山為固，晉羊祜鎮荊州，立。晉惠帝元康九年，分江夏西部都尉置竟陵郡，治石城。今郢州長壽縣即其地。〕</font></font><font size=4px>曾軍多騎兵，</font><font size=4px color="#009090"><font size=4px>〔騎，奇寄翻。〕</font></font><font size=4px>密開門突侃陳，</font><font size=4px color="#009090"><font size=4px>〔陳，讀曰陣。〕</font></font><font size=4px>出其後，反擊之，侃兵死者數百人。曾將趨順陽，</font><font size=4px color="#009090"><font size=4px>〔趨，七喻翻。〕</font></font><font size=4px>下馬拜侃，告辭而去。

 　　時荀崧都督荊州、江北諸軍事，屯宛，</font><font size=4px color="#009090"><font size=4px>〔「江」，當作「沔」。宛，於元翻。〕</font></font><font size=4px>曾引兵圍之。崧兵少食盡，</font><font size=4px color="#009090"><font size=4px>〔少，詩照翻。〕</font></font><font size=4px>欲求救於故吏襄城太守石覽。崧小女灌，年十三，帥勇士數十人，</font><font size=4px color="#009090"><font size=4px>〔帥，讀曰率，下同。〕</font></font><font size=4px>喻城突圍夜出，且戰且前，遂達覽所；又為崧書，求救於南中郎將周訪。訪遣子撫帥兵三千，與覽共救崧，曾乃遁去。

 　　曾復致牋崧，求討丹水賊以自效，</font><font size=4px color="#009090"><font size=4px>〔丹水縣，前漢屬弘農郡，後漢屬南陽郡，晉屬順陽郡。賢曰：丹水故城，在今鄧州內鄉縣，西南臨丹水。復，扶又翻；下同。〕</font></font><font size=4px>崧許之。陶侃遺崧書曰：「杜曾凶狡，所謂『鴟梟食母之物。』</font><font size=4px color="#009090"><font size=4px>〔梟，堅堯翻；一曰流離，爾雅作「鶹腽」，陸璣草木疏曰：梟也，關西人謂西人謂之流離，大則食其母。爾雅有茅鴟，今鴟鳩也。似鷹而白；怪鴟，即鵂也；梟鴟，土梟也。孔穎達曰：鴞，惡聲之鳥，一名鵩，與梟一名鴟。詩瞻卬云「為鴟為梟」，是也，俗說以為土梟，非也。陸璣疏云：鴞大如班鳩，綠色，惡聲之鳥也，入人家凶，賈誼所謂鳥是也。其肉甚美，可為羹徳，又可為炙。漢供御物，各隨其時，唯鴞冬夏常施之，以其美故也。遺，于季翻。〕</font></font><font size=4px>此人死州土未寧，足下當識吾言！」</font><font size=4px color="#009090"><font size=4px>〔識，職吏翻，記也。〕</font></font><font size=4px>崧以宛中兵少，藉曾為外援，不從。錔復帥流亡二千餘人圍襄陽，數日，不克而還。

 　　王敦嬖人吳興錢鳳，疾陶侃之功，屢毀之。</font><font size=4px color="#009090"><font size=4px>〔嬖，卑義翻，又博計翻。〕</font></font><font size=4px>侃將還江陵，欲詣敦自陳。朱伺柔安定皇甫方回諫曰：「公入必不出。」侃不從。既至，敦留侃不遣，左轉廣州刺史，以其從弟丞相軍詒祭酒廙為荊州刺史。</font><font size=4px color="#009090"><font size=4px>〔從，才用翻。廙，逸職翻，又羊至翻。〕</font></font><font size=4px>荊州將吏鄭攀、馬雋等詣敦，上書留侃，敦怒，不許。攀等以侃漿滅大賊，而更被黜，</font><font size=4px color="#009090"><font size=4px>〔謂滅杜弢也。〕</font></font><font size=4px>眾情憤惋；</font><font size=4px color="#009090"><font size=4px>〔惋，烏貫翻。〕</font></font><font size=4px>又以廙忌戾難事，遂帥其徒三千人屯溳口，</font><font size=4px color="#009090"><font size=4px>〔水經註：溳水出蔡陽縣東南，過隨縣，又南過江夏安陵縣，又東南分為二水，西入于沔者謂之溳口。溳，音云。〕</font></font><font size=4px>西迎杜曾。廙為攀等所襲，奔于江安。</font><font size=4px color="#009090"><font size=4px>〔江安縣，屬南平郡，武帝太康元年分孱陵置。〕</font></font><font size=4px>杜曾與攀等北迎第五猗以拒廙。廙督諸軍討曾，復為曾所敗。敦意攀承侃風旨，被甲持矛將殺侃，出而復還者數四。</font><font size=4px color="#009090"><font size=4px>〔敗，補邁翻。被，皮義翻。復，扶又翻。〕</font></font><font size=4px>侃正色曰：「使君雄斷，當裁天下，</font><font size=4px color="#009090"><font size=4px>〔斷，丁亂翻。〕</font></font><font size=4px>何此不決乎！因起如廁。諮議參軍梅陶、長史陳頒言於敦曰：「周訪與侃親姻，如左右手，</font><font size=4px color="#009090"><font size=4px>〔訪興侃結友，以女妻侃子瞻。〕</font></font><font size=4px>安有斷人左手而右手不應者乎！」</font><font size=4px color="#009090"><font size=4px>〔斷，丁管翻。〕</font></font><font size=4px>敦意解，乃設盛饌以餞之，</font><font size=4px color="#009090"><font size=4px>〔饌，雛戀翻，又雛晥翻。〕</font></font><font size=4px>侃便夜發，敦引其子瞻為參軍。

 　　初，交州刺史顧祕卒，州人以祕子壽領州事。帳下督梁碩起兵攻壽，殺之，碩遂專制交州。王機自以盜據廣州，</font><font size=4px color="#009090"><font size=4px>〔見上卷懷帝帝永嘉六年。〕</font></font><font size=4px>恐王敦討之，更求交州。會杜弘詣機降，</font><font size=4px color="#009090"><font size=4px>〔杜弘，杜弢將也，弢敗，弘走降機。降，戶江翻；下同。〕</font></font><font size=4px>敦欲因機以討碩，乃以降杜弘為機功，轉交州刺史機至鬱林，</font><font size=4px color="#009090"><font size=4px>〔鬱林，秦桂林郡地，漢武帝平南越，更置鬱林郡；唐潯州桂平縣，古鬱林郡所治布山縣地也。〕</font></font><font size=4px>碩迎前刺史脩則子湛行州事以拒之。機不得進，乃更與杜弘及廣州將溫卲、交州秀才劉沈謀復還據廣州。陶侃至始興，</font><font size=4px color="#009090"><font size=4px>〔吳孫哠甘露元年，分桂陽南部都尉立始興郡，治漢曲江縣，唐為韶州。沈，持林翻。〕</font></font><font size=4px>州人皆言宜觀察形勢，不可輕進；侃不聽，直至廣州，</font><font size=4px color="#009090"><font size=4px>〔廣州，治南海郡番禺縣。〕</font></font><font size=4px>諸郡縣皆己迎機矣。杜弘遣使偽降，侃知其謀，進擊弘，破之，遂執劉沈於小桂。</font><font size=4px color="#009090"><font size=4px>〔秦置桂林郡，漢武帝改曰鬱林郡，治布山，桂林為縣，屬焉。吳孫哠鳳凰三年，分立桂林郡，因謂桂林為小桂。陶弘景曰：始興桂陽縣，即是小桂。〕</font></font><font size=4px>遣督護許高討王機，走之。機病死于道，高掘其尸，斬之。諸將皆請乘勝擊溫卲，侃笑曰：「吾威名已者，何事遣兵！但一函紙自定耳。」乃下書諭之。卲懼而走，追獲於始興。杜弘詣王敦降，廣州遂平。

 　　侃在廣州無事，輒朝運百甓於齋外，</font><font size=4px color="#009090"><font size=4px>〔甓，蒲歷翻，瓴甋也。〕</font></font><font size=4px>暮運於齋內。人問其故，答曰：「吾方致力中原，過爾優逸，恐不堪事，故自勞耳。」

 　　王敦以杜弘為將，寵任之。

 　　九月，漢主聰使大鴻臚賜石勒弓矢，策命勒為陝東伯，</font><font size=4px color="#009090"><font size=4px>〔陝，失冉翻。〕</font></font><font size=4px>得專征伐，拜刺史、將軍、守宰，封列侯，歲盡集上。</font><font size=4px color="#009090"><font size=4px>〔上，時掌翻。集其所授官爵及其人之姓名而上之。〕</font></font><font size=4px>

 　　漢大司馬曜寇北地，詔以麴允為大都督驃騎將軍以禦之。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>冬，十月，以索綝為尚書僕射、都督宮城諸軍事。曜進拔馮翊，太守梁肅奔萬年。</font><font size=4px color="#009090"><font size=4px>〔秦櫟陽縣，漢高祖改曰萬年，屬馮翊，晉屬京兆。〕</font></font><font size=4px>曜轉寇上郡。麴允去黃白城，軍于靈武，</font><font size=4px color="#009090"><font size=4px>〔漢北地郡之靈武縣也。〕</font></font><font size=4px>以兵弱，不敢進。

 　　帝屢徵兵於丞相保，保左右皆曰：「蝮帮螫手，壯士斷腕。</font><font size=4px color="#009090"><font size=4px>〔漢書，齊王曰：「蝮蠚手則斬手。」蓋以為不如此，則流毒於一身，至於死也。螫，音釋。斷，丁管翻；下同。腕，烏貫翻。〕</font></font><font size=4px>今胡寇方盛，且宜斷隴道以觀其變。」從事中郎裴詵曰：「今帮已螫頭，頭可斷乎！」保乃以鎮軍將軍胡崧行前鋒都濬，須諸軍集乃發。麴允欲奉往就保，索綝曰：「保得天子，必逞其私志。」乃止。於是自長安以西，不復貢奉朝廷，</font><font size=4px color="#009090"><font size=4px>〔復，扶又翻。〕</font></font><font size=4px>百官飢乏，採電以自存。</font><font size=4px color="#009090"><font size=4px>〔程，音呂；禾自生曰電。〕</font></font><font size=4px>

 　　涼州軍士張冰得璽，文曰「皇帝行璽」，獻於張寔，僚屬皆賀。寔曰：「是非人臣所得留。」遣使歸于長安。</font><font size=4px color="#009090"><font size=4px>〔晉諸征、鎮能知君臣之分者，張氏父子而已。璽，斯氏翻。〕</font></font><font size=4px>

 　　四年（丙子、三一六）

 　　春，正月，司徒梁芬議追尊吳王晏，右僕射索綝等引魏明帝詔以為不可；</font><font size=4px color="#009090"><font size=4px>〔魏明帝詔見七一卷太和三年。〕</font></font><font size=4px>乃贈太保，諡曰孝。</font><font size=4px color="#009090"><font size=4px>〔考異曰：本傳，「晏諡敨王。」今從愍帝紀。〕</font></font><font size=4px>

 　　漢中常侍王沈、宣懷、中宮僕射郭猗等，</font><font size=4px color="#009090"><font size=4px>〔沈，持林翻。〕</font></font><font size=4px>皆寵幸用事。漢主聰游宴後宮，或三日不醒，或百日不出；自去冬不視朝，政事一委相國粲，唯殺生、除拜乃使沈等入白之。沈等多不白，而自以其私意決之，故勳舊或不敘，而姦佞小人有數日至二十千石者。軍旅歲起，將士無錢帛之賞，而後宮之家，賜及僮僕，動至數千萬。沈等車服第舍踰於諸王，子弟中表為守令者三十餘人，皆貪殘為民害。</font><font size=4px color="#009090"><font size=4px>〔謂他姓與沈等子弟有中表親者。沈，持林翻。守式又翻。〕</font></font><font size=4px>靳準闔宗諂事之。
 
 　　郭猗與準皆有怨於太弟乂，猗謂相國粲曰：「殿下光文帝之世孫，主上之嫡子，四海莫不屬心，</font><font size=4px color="#009090"><font size=4px>〔屬，之欲翻。〕</font></font><font size=4px>柰何欲以天下與太弟乎！且臣聞太弟與大將軍謀因三月上巳大宴作亂，事成，許以主上為太上皇，大將軍為皇太子，又許衛軍為大單于。</font><font size=4px color="#009090"><font size=4px>〔聰以子驥為大將軍，子勱為衛大將軍，皆粲弟也。又按時以子敷為大將軍，放卒後，乃以驥為之。〕</font></font><font size=4px>三王處不疑之地，</font><font size=4px color="#009090"><font size=4px>〔處，昌呂翻。〕</font></font><font size=4px>並握重兵，以此舉事，無不成者然二王貪一時之利，不頊父兄，事成之後，主上豈有全理！殿下兄弟，固不待言；東宮、相國、單于當武陵兄弟，何肯與人也！</font><font size=4px color="#009090"><font size=4px>〔武陵兄弟，當是乂之諸子。相，息亮翻。單，音蟬。〕</font></font><font size=4px>今禍期甚迫，宜早圖之。臣屢言於主上，主上篤於友愛，以臣刀鋸之餘，終不之信，願殿下勿泄，密表其狀。殿下倘不信臣，可召將軍從事中郎王皮、衛軍司馬劉惇，假之恩意，許其歸首</font><font size=4px color="#009090"><font size=4px>〔首，式救翻。〕</font></font><font size=4px>以問之，必可知也。」粲許之。猗密謂皮、惇曰：「二王道狀，主上及相國具知之矣，卿同之乎﹖」二人驚曰：「無之。」猗曰：「茲事已決，吾憐卿親舊，并見族耳！」因歔欷，許既翻，又音希。〕二人大懼，叩頭求哀。猗曰：「吾為卿計，卿能用之乎﹖相國問卿，卿但云『有之』；若責卿不先啟，卿即云『臣誠負死罪。然仰惟主上寬仁，殿下敦睦，苟言不見信，則陷於誣譖不測之誅，故不敢言也。』皮、惇許諾。粲召問之，二人至不同時而其辭若一，粲以為信然。

 　　靳準復說粲曰：「殿下宜自居東宮</font><font size=4px color="#009090"><font size=4px>〔時乂居東宮。復，扶又翻。〕</font></font><font size=4px>以領相國，使天下早有所繫今道路之言，皆云大將軍、衛將軍欲奉太弟為變，期以季春；若使太弟得太下，殿下無容足之地矣。」粲曰：「為之柰何﹖」準曰：「人告太弟為變，主上必不信。宜緩東宮之禁，使賓客得往來；太弟雅好待士，</font><font size=4px color="#009090"><font size=4px>〔好，呼到翻。〕</font></font><font size=4px>必不以此為嫌，輕薄小人不能無迎合太弟之意為之謀者。然後下官為殿下露表其罪，</font><font size=4px color="#009090"><font size=4px>〔為，于偽翻。〕</font></font><font size=4px>殿下收其賓客與太弟交通者考問之，獄辭既具，則主上無不信之理也。」粲乃令卜抽引兵去東宮。</font><font size=4px color="#009090"><font size=4px>〔去年聰令卜抽將兵監守東宮。〕</font></font><font size=4px>

 　　少府陳休、左衛將軍卜崇，為人清直，素惡沈等，</font><font size=4px color="#009090"><font size=4px>〔惡，烏路翻；下同。〕</font></font><font size=4px>雖在公座，未嘗與語，沈等深疾之。侍中卜幹謂休、崇曰：「王沈等勢力足以回天地，卿輩自料親賢孰與竇武、陳蕃﹖」</font><font size=4px color="#009090"><font size=4px>〔言陳蕃之賢，竇武之親，且為宦官所困，況休、崇等乎。〕</font></font><font size=4px>休、崇曰：「吾輩年踰五十，職位已崇，唯久一死耳！死於忠義，乃為得所；安能俛首俓眉以事閹豎乎！</font><font size=4px color="#009090"><font size=4px>〔俓，與低同，音都黎翻。〕</font></font><font size=4px>去矣卜公，勿復有言！」</font><font size=4px color="#009090"><font size=4px>〔復，扶又翻；下同。〕</font></font><font size=4px>

 　　二月，漢主聰出臨上秋閤，</font><font size=4px color="#009090"><font size=4px>〔殿之西閤也。〕</font></font><font size=4px>命收陳休、卜崇及特進綦毋達、太中大夫公師彧、尚書王琰、田歆、大司農朱諧，</font><span class="h"><font size=4px>【嚴：「諧」改「誕」。】</font></font><font size=4px>並誅之，皆宦官所惡也。卜幹泣諫曰：「陛下方側席求賢，而一旦戮卿大夫七人，皆國之忠良，無乃不可乎！藉使休等有罪，陛下不下之有司，</font><font size=4px color="#009090"><font size=4px>〔下，戶嫁翻。〕</font></font><font size=4px>暴明其狀，天下何從知之！詔尚在臣所，未敢宣露，</font><font size=4px color="#009090"><font size=4px>〔卜幹為侍中，詔經門下，因留之而諫。〕</font></font><font size=4px>願陛下熟思之！」因叩頭流血。王沈叱幹曰：「卜侍中欲拒詔乎！」聰拂衣而入，免幹為庶人。

 　　太宰河間王易、</font><font size=4px color="#009090"><font size=4px>〔考異曰：晉春秋「易」作「士通」。今從載記。〕</font></font><font size=4px>大將軍勃海王敷、御史大夫陳元達、金紫光祿大夫西河王延等皆詣闕表諫曰：「王沈等矯弄詔旨，欺誣日月，內諂陛下，外佞相國，威權之重，侔於人主，多樹姦黨，毒流海內。知休等忠臣，為國盡節，</font><font size=4px color="#009090"><font size=4px>〔為，于偽翻。〕</font></font><font size=4px>恐發其姦狀，故巧為誣陷。陛下不察，遽加極刑，痛徹天地，</font><font size=4px color="#009090"><font size=4px>〔徹，敕列翻，通也。〕</font></font><font size=4px>賢愚傷懼。今遺晉未殄，巴、蜀不賓，石勒謀據趙、魏，曹嶷欲王全齊，</font><font size=4px color="#009090"><font size=4px>〔嶷，魚力翻。王，于況翻。〕</font></font><font size=4px>陛下心腹四支，何處無患！乃復以沈等助亂，誅巫咸，戮扁鵲，臣恐遂作膏肓之疾，</font><font size=4px color="#009090"><font size=4px>〔馬融曰：巫威，殷巫也。扁鵲，古良醫也。秦醫緩視晉侯曰：「疾不可為也，居膏之上，肓之下，攻之不可，達之不及，藥不至焉。」杜預曰：心下為膏；肓，鬲也。徐曰：肓，音荒；說文曰：心下鬲上也。扁，補典翻。〕</font></font><font size=4px>後雖救之，不可及已。請免沈等官，付有司治罪。」</font><font size=4px color="#009090"><font size=4px>〔治，直之翻。〕</font></font><font size=4px>聰以表示沈等，笑曰：「群兒為元達所引，遂成痴也。」沈等頓首泣曰：「臣等小人，過蒙陛下識拔，得灑掃閨閤；而王公、朝士疾臣等如讎，又深恨陛下。願以臣等膏鼎鑊，</font><font size=4px color="#009090"><font size=4px>〔膏，居號翻，潤也。〕</font></font><font size=4px>則朝廷自然雍穆矣。」聰曰：「此等狂言常然，卿何足恨乎！」聰問沈等於相國粲，粲盛稱等忠清；聰悅，封沈等為列侯。

 　　太宰易又詣闕上疏極諫，聰大怒，手壞其疏。</font><font size=4px color="#009090"><font size=4px>〔壞，音怪。〕</font></font><font size=4px>三月，易忿恚而卒。易素忠直陽元達倚之為擾，得盡諫諍。柔卒，元達哭之慟，曰：「『人之云亡，邦國殄悴。』</font><font size=4px color="#009090"><font size=4px>〔詩大雅瞻卬之辭悴，秦醉翻。〕</font></font><font size=4px>吾既不復能言，安用默默苟生乎！」歸而自殺。

 　　初，代王猗盧愛其少子比延，欲以為嗣，使長子六脩出居新平城，而黜其母。</font><font size=4px color="#009090"><font size=4px>〔建興元年，猗盧築新平城。新平城，唐謂之新城，在朔州界。少，詩照翻。長，知兩翻。〕</font></font><font size=4px>六脩有駿馬，日行五百里，猗盧奪之，以與比延。六脩來朝，</font><font size=4px color="#009090"><font size=4px>〔朝，直遙翻。〕</font></font><font size=4px>猗盧使拜比延，六脩不從。猗盧乃坐比延於其步輦，</font><font size=4px color="#009090"><font size=4px>〔步輦，不駕馬，使人輓之。〕</font></font><font size=4px>使人導從</font><font size=4px color="#009090"><font size=4px>〔從，才用翻。〕</font></font><font size=4px>出遊。六脩望見，以為猗盧，伏謁路左；至，乃比延六脩凓怒而去。猗盧召之不至，大怒，帥眾討之，為六脩所敗。</font><font size=4px color="#009090"><font size=4px>〔帥，讀曰率。敗，補邁翻。〕</font></font><font size=4px>猗盧微服逃民間，有賤婦人識之，遂為六脩所弒。拓跋普根先守外境，聞難來走，攻六脩，滅之。</font><font size=4px color="#009090"><font size=4px>〔難，乃旦翻。〕</font></font><font size=4px>

 　　普根代立，國中大亂，新舊猜嫌，迭相誅滅。左將軍衛雄、信義將軍箕澹，</font><font size=4px color="#009090"><font size=4px>〔澹，徒覽翻，又徒濫翻。〕</font></font><font size=4px>久佐猗盧，為眾所附，謀歸劉琨，乃言於眾曰：「聞舊人忌新人悍戢，</font><font size=4px color="#009090"><font size=4px>〔舊人，索頭部人也，新人，晉人及烏桓人也。悍，侯旰翻，又下罕翻。〕</font></font><font size=4px>欲盡殺之，將柰何﹖」晉人及烏桓皆驚懼，曰：「死生隨二將軍！」乃與琨質子遵帥晉人及烏桓三萬家、馬牛羊十萬頭歸于琨。</font><font size=4px color="#009090"><font size=4px>〔質，音致。帥，讀曰率；下同。〕</font></font><font size=4px>琨大喜，親詣平城撫納之，琨兵由是復振。

 　　夏，四月，普根卒。其子始生，普根母惟氏立之。</font><font size=4px color="#009090"><font size=4px>〔惟氏，猗戦之妻。〕</font></font><font size=4px>

 　　張寔下今：「所部吏民有能舉其過者，賞以布帛羊米。」賊曹佐高昌隗瑾曰：</font><font size=4px color="#009090"><font size=4px>〔自漢以來，公府、方州、郡國諸曹，有掾，有屬，有佐史。前漢書西域傳，車師國有高昌壁。唐書曰：高昌國，漢車師前王庭也，後高昌，置西州。觀此，則河西張氏固嘗於高昌之地置郡縣，至後魏時始為高昌國也。隗，五罪翻。〕</font></font><font size=4px>「今明公為政，事無巨細，皆自決之，或興篔師發令，府不知；</font><font size=4px color="#009090"><font size=4px>〔府朝，謂僚佐所集之處。朝，直遙翻。〕</font></font><font size=4px>萬一違失，謗無所分。群下畏威，受成而已。如此，雖賞之千金，終不敢言也。謂宜少損聰明，</font><font size=4px color="#009090"><font size=4px>〔少，詩照翻。〕</font></font><font size=4px>凡百政事，皆延訪群下，使各盡所懷，然後采而行之，則嘉言自至，何必賞也！」寔悅，從之；增瑾位三等。

 　　寔遣將軍王該帥步騎五千人援長安，且送諸郡貢計。</font><font size=4px color="#009090"><font size=4px>〔貢，土物也；計，計帳也。〕</font></font><font size=4px>詔拜寔都督陝西諸軍事，</font><font size=4px color="#009090"><font size=4px>〔陝，失冉翻。〕</font></font><font size=4px>以寔弟茂為秦州刺史。

 　　石勒使石虎攻劉演于廩丘，幽州刺史段匹磾使其弟文鴦救之；</font><font size=4px color="#009090"><font size=4px>〔磾，丁奚翻。〕</font></font><font size=4px>虎拔廩丘，演奔文鴦軍，虎獲演弟啟以歸。

 　　寧州刺史王遜，嚴猛喜誅殺。</font><font size=4px color="#009090"><font size=4px>〔喜，許記翻。〕</font></font><font size=4px>五月，平夷太守雷炤、</font><font size=4px color="#009090"><font size=4px>〔懷帝永嘉五年，遜表分牂柯、朱提、建寧，立平夷郡，即漢平夷、鄨二縣之地。鄨，孟康音鱉。〕</font></font><font size=4px>平樂太守董霸</font><font size=4px color="#009090"><font size=4px>〔平樂郡，證似隋志，蓋置於越巂郡之邛部川，然不佑誰所置也。樂，音洛。〕</font></font><font size=4px>帥三千餘家叛，降於成。</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>

 　　六月，丁巳朔，日有食之。

 　　秋，七月，漢大司馬曜圍北地太守麴昌，</font><font size=4px color="#009090"><font size=4px>〔晉北地郡，領泥陽、富平二縣耳。〕</font></font><font size=4px>大都督麴允將步騎三萬救之曜遶城縱火，煙起蔽天，使反間紿允曰：「郡城已陷，往無及也！」眾懼而潰。曜追敗允於磻石谷，</font><font size=4px color="#009090"><font size=4px>〔間，古莧翻。敗，補邁翻。磻，蒲官翻。魏收地形志，北地郡銅官縣有石槃山。〕</font></font><font size=4px>允奔還靈武，曜遂取北地。

 　　允性仁厚，無威斷，</font><font size=4px color="#009090"><font size=4px>〔斷，丁亂翻。〕</font></font><font size=4px>喜以爵位悅人。</font><font size=4px color="#009090"><font size=4px>〔喜，許記翻。〕</font></font><font size=4px>新平太守竺恢、始平太守楊像、扶風太守竺爽、安定太守焦嵩，皆領征、鎮，杖，節，加侍中、常侍；村塢主帥，小者猶假銀青將軍之號；</font><font size=4px color="#009090"><font size=4px>〔征、鎮，四征、四鎮將軍號也。銀青將軍，加將軍號而假以銀印、青綬。帥，音所類翻。〕</font></font><font size=4px>然恩不及下，故諸將驕恣而士卒離怨。關中危亂，允告急於焦嵩，嵩素侮允，曰：「須允困，當救之。」

 　　曜進至沍陽，渭北諸城悉潰。</font><font size=4px color="#009090"><font size=4px>〔涇陽縣，前漢屬安定郡。班志曰：幵頭山在縣西，禹貢涇水所出，東北至陽陵入渭，過郡三，行千六十里。此言曜至涇陽，渭北諸城悉潰，則其兵已在池陽、陽陵二縣間，言在涇水之陽，非安定之涇陽縣也。〕</font></font><font size=4px>曜獲建威將軍魯充、散騎常侍梁緯、少府皇甫陽。曜素聞充賢，募生致之，既見，賜之酒曰：「吾得子，天下不足定也！」充曰：「身為晉將，國家喪敗，不敢求生。</font><font size=4px color="#009090"><font size=4px>〔緯，于貴翻。將，子亮翻。喪，息浪翻。〕</font></font><font size=4px>若蒙公恩，速死為幸。」曜曰：「義士也。」賜之劍，令自殺。梁緯妻辛氏，美色，曜召見，將妻之，</font><font size=4px color="#009090"><font size=4px>〔妻，如字。〕</font></font><font size=4px>辛氏大哭曰：「芒夫已死，義不獨生，且一婦人而事二夫，明公又安用之！」曜曰：「貞女也。」亦聽自殺，皆以禮葬之。

 　　漢主聰立故張后侍婢樊氏為上皇后，三后之外，佩皇后璽綬者復有七人。</font><font size=4px color="#009090"><font size=4px>〔璽，斯氏翻。綬，音受。「復，扶又翻；下同。據載記，三記，三后，二靳氏及劉氏、樊氏為四。考異曰：劉聰載記曰：「四后之外」。按時靳上皇后已死，唯三后耳。云四，誤也。〕</font></font><font size=4px>嬖寵用事，刑賞紊亂。</font><font size=4px color="#009090"><font size=4px>〔嬖，卑義翻，又博計翻。紊，音問。〕</font></font><font size=4px>大將軍放數涕泣切諫，</font><font size=4px color="#009090"><font size=4px>〔數，所角翻。〕</font></font><font size=4px>聰怒曰：「汝欲乃公速死邪，何以朝夕生來哭人！」敷憂憤，發病卒。

 　　河東平陽大蝗，民流殍者什五六。石勒遣其將石越帥騎二萬屯并州，招納流民，</font><font size=4px color="#009090"><font size=4px>〔殍，被表翻。餓死於中野者日殍，散而之他方者曰流。時勒蓋遣越屯上黨，招納并州統內也。帥，讀曰率。騎，奇寄翻。〕</font></font><font size=4px>民歸之者二十萬戶。聰遣使讓勒，勒不受命，潛與曹嶷相結。</font><font size=4px color="#009090"><font size=4px>〔嶷，魚力翻。〕</font></font><font size=4px>

 　　八月，漢大司馬曜逼長安。

 　　九月，漢主宴群臣於光極殿引見太弟乂。</font><font size=4px color="#009090"><font size=4px>〔見，賢遍翻。〕</font></font><font size=4px>容貌憔悴，鬢髮蒼然，涕泣陳謝，聰亦為之慟哭；</font><font size=4px color="#009090"><font size=4px>〔悴，秦醉翻。為，于偽翻。〕</font></font><font size=4px>乃縱酒極歡，待之如初。

 　　焦嵩、竺恢、宋哲皆引兵救長安，散騎常侍華輯監京兆、馮翊、弘農、上洛四郡兵，屯霸上，</font><font size=4px color="#009090"><font size=4px>〔華，戶化翻。監，古銜翻。〕</font></font><font size=4px>皆畏漢兵強，不敢進。相國保遣胡崧將兵人援，擊漢大司馬曜於靈臺，破之。</font><font size=4px color="#009090"><font size=4px>〔三輔黃圖：周文王靈臺，在長安西困十里，高二丈，周回百二十步。〕</font></font><font size=4px>崧恐國威復振則麴、索勢盛，</font><font size=4px color="#009090"><font size=4px>〔麴允，索綝也。索，昔各翻。〕</font></font><font size=4px>乃帥城西諸郡兵屯渭北不進，遂還槐里。</font><font size=4px color="#009090"><font size=4px>〔槐里縣，漢屬扶風，晉屬始平郡。〕</font></font><font size=4px>

 　　曜攻陷長安外城，麴允、索綝退保小城以自固。內外斷絕，城中飢甚，米斗直金二兩，人相食，死者太半，亡逃不可制，唯涼州義眾千人，守死不移。</font><font size=4px color="#009090"><font size=4px>〔涼州義眾，張軌父子所遣兵也。〕</font></font><font size=4px>太倉有麴數十単，</font><font size=4px color="#009090"><font size=4px>〔単，必郢翻。〕</font></font><font size=4px>麴允屑之為粥以供帝，既而亦盡。冬，十一月，帝泣謂允曰：「今窮厄如此，外無救援，當忍恥出降，以活士民。」</font><font size=4px color="#009090"><font size=4px>〔降，戶江翻；下同。〕</font></font><font size=4px>因歎曰：「誤我事者，麴、索二公也！」使侍中宗敞送降牋於曜。</font><font size=4px color="#009090"><font size=4px>〔考異曰：帝紀作「宋敞，今從晉春秋。〕</font></font><font size=4px>索綝潛留敞，使其子說曜曰：「今城中食猶足支一年，未易克也，</font><font size=4px color="#009090"><font size=4px>〔說，輸芮翻。易，以豉翻。〕</font></font><font size=4px>若許綝以</font><span class="h"><font size=4px>【章：甲十一行本「以」下有「車騎」二字；乙十一行本同；張校同，云無註本亦無。】</font></font><font size=4px>儀同、萬戶郡公者，請以城降。」曜斬而送之，曰：「帝王之師，以義行也。孤將兵十五年，未嘗以詭計敗人，</font><font size=4px color="#009090"><font size=4px>〔敗，補邁翻。〕</font></font><font size=4px>必窮兵極勢，然後取之。今索綝所言如此，天下之惡一也，輒相為戮之。</font><font size=4px color="#009090"><font size=4px>〔為，于偽翻。〕</font></font><font size=4px>若兵食審未盡者，但可勉強固守；</font><font size=4px color="#009090"><font size=4px>〔強，其兩翻。〕</font></font><font size=4px>如其糧竭兵微，亦宜早寤天命。」

 　　甲午，宗敞至曜營；乙未，帝乘羊車，肉袒、銜璧、輿櫬出東門降。</font><font size=4px color="#009090"><font size=4px>〔櫬，初覲翻。〕</font></font><font size=4px>群臣號泣，攀車執帝手，亦悲不自勝。</font><font size=4px color="#009090"><font size=4px>〔號，戶刀翻。勝，音升。〕</font></font><font size=4px>御史中丞馮翊吉朗歎曰：「吾智不能謀，勇不能死，何忍君臣相隨，北面事賊虜乎！」乃自殺。曜焚櫬受璧，使宗敞奉帝還宮。丁酉，遷帝及公卿以下於其營；辛丑，送至平陽。壬寅，漢主聰臨光極殿，帝稽首於前。</font><font size=4px color="#009090"><font size=4px>〔稽，音啟。〕</font></font><font size=4px>麴允伏地慟哭，扶不能起，聰怒，囚之，允自殺。聰以帝為光祿大夫，封懷安侯。以大司馬曜為假黃鉞、大都督、督陝西諸軍事、太宰，封秦王。大赦，改元麟嘉。以麴允忠烈，贈車騎將軍，諡節愍侯。</font><font size=4px color="#009090"><font size=4px>〔允則忠矣，然猶在吉朗之後乎！〕</font></font><font size=4px>以索綝不忠，斬于都市。</font><font size=4px color="#009090"><font size=4px>〔平陽都市也。〕</font></font><font size=4px>尚書梁允、侍中梁濬等及諸郡守皆為曜所殺，華輯奔南山。

 　　干寶論曰：昔高祖宣皇帝，以雄才碩量，應時而起，性深阻有若城府，而能寬綽以容納；行數術以御物，而知人善采拔。</font><font size=4px color="#009090"><font size=4px>〔言胸中有城府者多不能寬容，任數用術者多不能用人，而宣帝能之也。〕</font></font><font size=4px>於是百姓與能，</font><font size=4px color="#009090"><font size=4px>〔謂天下皆推其能，莫與爭也。〕</font></font><font size=4px>大象始構。</font><font size=4px color="#009090"><font size=4px>〔劉良曰：象，法也；言晉之興成，大法從此始立也。〕</font></font><font size=4px>世宗承基，太祖繼業，威黜異圖，用融前烈。</font><font size=4px color="#009090"><font size=4px>〔謂內誅李豐，夏侯玄，外平毌丘儉、文欽、諸葛誕。〕</font></font><font size=4px>至于世祖，遂享皇極，</font><font size=4px color="#009090"><font size=4px>〔呂延濟曰：享，當也；皇極，天子位也。〕</font></font><font size=4px>仁以厚下，儉以足用，和而不弛，寬而能斷，</font><font size=4px color="#009090"><font size=4px>〔斷，丁亂翻。〕</font></font><font size=4px>掩唐、虞之舊域，班正朔於八荒，</font><font size=4px color="#009090"><font size=4px>〔八荒，謂八方之外，戎荒之地。〕</font></font><font size=4px>于時有「天下無窮人」之諺，</font><font size=4px color="#009090"><font size=4px>〔呂向曰：言百姓盡富。〕</font></font><font size=4px>雖太平未洽，亦足以明民樂其生矣。</font><font size=4px color="#009090"><font size=4px>〔樂，音洛。〕</font></font><font size=4px>

 　　武皇既崩，山陵未乾而變難繼起。宗子無維城之助，</font><font size=4px color="#009090"><font size=4px>〔乾，音干。宗子，謂八王搆難。詩曰：宗子維城。〕</font></font><font size=4px>師尹無具瞻之貴，</font><font size=4px color="#009090"><font size=4px>〔詩曰：赫師尹，民具爾瞻。〕</font></font><font size=4px>朝為伊、周，夕成桀、跖；</font><font size=4px color="#009090"><font size=4px>〔謂楊駿、衛瓘、張華等。〕</font></font><font size=4px>國政迭移於亂人，禁兵外散於四方，方岳無鈞石之鎮，關門無結草之固。</font><font size=4px color="#009090"><font size=4px>〔三十斤為鈞，四鈞為石。左傳：秦伐晉，晉魏顆敗秦師，獲杜回。顆夢老人結草以亢杜回，杜回躓而顛，故獲之。〕</font></font><font size=4px>戎、羯稱制，二帝失尊，何哉﹖樹立失權，託付非才，四維不張而苟且之政多也。</font><font size=4px color="#009090"><font size=4px>〔賈誼策曰：禮義廉恥，是謂四維，四維不張，國乃滅亡。〕</font></font><font size=4px>

 　　夫基廣則難傾，根深則難拔，理節則不亂，膠結則不遷。</font><font size=4px color="#009090"><font size=4px>〔李周翰曰：理節，謂政教有條理、節度也。膠，固也。言君布仁惠之根基深廣，又不失理節，則人心固結而不可遷也。〕</font></font><font size=4px>昔之有天下者所以能長久，用此道也。周自后稷愛民，十六王而武始君之，</font><font size=4px color="#009090"><font size=4px>〔后稷子不窋，不窋子鞠，鞠子公劉，公劉子慶節，慶節子皇僕，皇僕子差弗，差弗子毀隃，毀隃子公非，公非小高圉，高圉子亞圉，亞圉子公叔祖類，公叔祖類子古公亶父，古公亶父子季歷，季歷子文王，文王子武王，凡十六王。〕</font></font><font size=4px>其積基樹本，如此其固。今晉之興也，其創基立本，固異於先矣。加以朝寡純德之人，鄉乏不貳之老，</font><font size=4px color="#009090"><font size=4px>〔周官有鄉老；不貳，謂不貳週者。朝，直遙翻。〕</font></font><font size=4px>風俗淫，僻，恥尚失所。</font><font size=4px color="#009090"><font size=4px>〔言所恥者非所恥，所尚者非所尚也。〕</font></font><font size=4px>學者以莊、老為宗而黜六經，談者以虛蕩為辨而賤名檢，行身者以放濁為通而狹節信，進仕者以苟得為貴而鄙居正，當官者以望空為高而笑勤恪。</font><font size=4px color="#009090"><font size=4px>〔呂延濟曰：望空，謂不識是非，但望空署名而已。〕</font></font><font size=4px>是以劉頌屢言治道，傅咸每糾邪正，</font><font size=4px color="#009090"><font size=4px>〔頌、咸事並見武紀、惠記。治，直吏翻。〕</font></font><font size=4px>皆謂之俗吏；其倚杖虛曠，依阿無心者，皆名重海內。若夫文王日昃不暇食，仲山甫夙夜匪懈者，蓋共嗤黜以為灰塵矣！</font><font size=4px color="#009090"><font size=4px>〔文王自朝至于日中昃，不遑暇食，用咸和萬民。仲山甫夙夜匪懈以事一人。〕</font></font><font size=4px>由是毀譽亂於善惡之實，情慝奔於貨欲之塗，選者為人擇官，官者為身擇利，</font><font size=4px color="#009090"><font size=4px>〔呂延濟曰：言選者不復為官擇賢，為官者但擇所利而趨。譽，音余。為，于偽翻。〕</font></font><font size=4px>世族貴戚之子弟，陵邁超越，不拘資次。悠悠風塵，皆奔競之士；列官千百，無讓賢之舉。子真著崇讓而莫之省，</font><font size=4px color="#009090"><font size=4px>〔劉寔，字子真；崇讓論見八十二卷武帝太康十年。省，悉景翻。〕</font></font><font size=4px>子雅制九班而不得用。</font><font size=4px color="#009090"><font size=4px>〔劉頌，字子雅。九班之制見同上。〕</font></font><font size=4px>其婦女不知女工，任情而動，有逆干舅姑，有殺刃妾媵，</font><font size=4px color="#009090"><font size=4px>〔二事皆賈后為之倡。〕</font></font><font size=4px>父兄弗之罪也，天下莫之非也。禮法刑政，於此大壞，「國之將亡，本必先顛，」其此之謂乎！</font><font size=4px color="#009090"><font size=4px>〔左傳曰：國將亡，本必先顛，而後枝葉從之。〕</font></font><font size=4px>

 　　故觀阮籍之行而覺禮教崩弛之所由，</font><font size=4px color="#009090"><font size=4px>〔事見七十八卷魏元帝景元三年。行，下孟翻。〕</font></font><font size=4px>察庾純、賈充之爭而見師尹之多僻，</font><font size=4px color="#009090"><font size=4px>〔事七十九卷武帝泰始七年、八年。〕</font></font><font size=4px>考平吳之功而知將帥之不讓，思郭欽之謀而寤戎狄之有釁，</font><font size=4px color="#009090"><font size=4px>〔平吳爭功及郭欽疏，並見八十一卷武帝太康元年。〕</font></font><font size=4px>覽傅玄、劉毅之言而得百官之邪，</font><font size=4px color="#009090"><font size=4px>〔傅玄、劉毅，武帝時為司隸，前後糾核，不避貴游，因其所言而得百官之邪也。〕</font></font><font size=4px>核傅咸之奏、錢神之論而覩寵賂之彰。</font><font size=4px color="#009090"><font size=4px>〔傅咸奏見八十二卷惠帝元康四年；錢神論見八十三卷元康九年。〕</font></font><font size=4px>民風國勢，既已如此，雖以中庸之才、守文之主治之，</font><font size=4px color="#009090"><font size=4px>〔劉良曰：中庸，謂非賢非愚之才；守文，謂守常平治世之主也。治，直之翻。〕</font></font><font size=4px>猶懼致亂，況我惠帝以放蕩之哉！懷帝承亂即位，羈以強臣；愍帝奔播之後，徒守虛名。天下之勢既去，非命世之雄材，不能復取之矣！

 　　石勒圍樂平太守韓據于坫城，</font><font size=4px color="#009090"><font size=4px>〔楊正衡曰：坫，丁念翻。余按武帝泰始中，分上黨、太原置樂平郡，治沾縣。沾縣，漢屬上黨郡。魏收地形志，樂平縣有沾城。師古曰：沾，音他兼翻。載記誤作「坫」，當讀從顏音。〕</font></font><font size=4px>據請救於琨。琨新得拓跋猗盧之眾，欲因其銳氣以討勒。箕澹、衛雄諫曰：</font><font size=4px color="#009090"><font size=4px>〔澹，徒覽翻，又徒濫翻。〕</font></font><font size=4px>「此雖晉民，久淪異域，未習明公之恩信，恐其難用。不若且內收鮮卑之餘穀，</font><font size=4px color="#009090"><font size=4px>〔拓跋，鮮卑也。〕</font></font><font size=4px>外抄胡賊之牛羊，</font><font size=4px color="#009090"><font size=4px>〔胡，謂劉、石也。抄，柰交翻。〕</font></font><font size=4px>閉關守險，務農息兵，待其服人感義，然後用之，則功無不濟矣。」琨不從，悉發其眾，命澹帥步騎二萬為前驅，琨屯廣牧，為之聲援。</font><font size=4px color="#009090"><font size=4px>〔廣牧縣，漢屬朔方郡；漢末省朔方，置廣牧縣於陘南，屬新興郡，非廣牧縣故地也。帥，讀曰率。〕</font></font><font size=4px>

 　　石勒聞澹至，將逆擊之。或曰：「澹士馬精強，其鋒不可當，不若且引兵避之，深溝高壘以挫其銳，必獲萬全。」勒曰：「澹兵雖眾，遠來疲弊，號令不齊，何精強之有！今寇敵垂至，何可捨去！大軍一動，豈易中還！</font><font size=4px color="#009090"><font size=4px>〔易，以豉翻。〕</font></font><font size=4px>若澹乘我之退而逼之，顧逃潰不暇，焉得深溝高壘乎！</font><font size=4px color="#009090"><font size=4px>〔焉，於虔翻。〕</font></font><font size=4px>此自亡之道也。」立斬言者。以孔萇為前鋒都督，令三軍：「後出者斬！」勒據險要，設疑兵於山上，前設二伏，出輕騎與澹戰，陽為不勝而走。澹縱兵追之，入伏中。勒前後夾擊澹軍，大破之，獲鎧馬萬計。澹、雄帥騎千餘奔代郡，</font><font size=4px color="#009090"><font size=4px>〔帥，讀曰率；下同。〕</font></font><font size=4px>韓據棄城走，并土震駭。

 　　十二月，乙卯朔，日有食之。</font><font size=4px color="#009090"><font size=4px>〔考異曰：帝紀、天文志，皆誤作「甲申朔」。宋志「乙卯朔」，與長曆合。今從之。〕</font></font><font size=4px>

 　　司空長史李弘以并州降石勒。</font><font size=4px color="#009090"><font size=4px>〔劉琨為司空，以弘為刁史。并州，時治陽曲。〕</font></font><font size=4px>劉琨進退失據，不知所為，段匹磾遣信邀之，己未，琨帥眾從飛狐奔薊。</font><font size=4px color="#009090"><font size=4px>〔恆山在常山上曲陽縣西北，有阪，號飛狐口。磾丁奚翻。薊，音計。〕</font></font><font size=4px>匹磾見琨，甚相親重，與之結婚，約為兄弟。勒分徙陽曲、樂平民于襄國，置守宰而還。

 　　孔萇攻箕澹于代郡，殺之。</font><font size=4px color="#009090"><font size=4px>〔據載記，萇攻澹於桑乾，則此代郡乃後魏之代郡，非漢、晉之代郡也。〕</font></font><font size=4px>

 　　萇等攻賊帥馬嚴、馮独，</font><font size=4px color="#009090"><font size=4px>〔帥，所類翻。独，張如翻。嚴、独蓋為盜於幽、冀之間。〕</font></font><font size=4px>久而不克。司、冀、并、兗流民數萬戶在遼西，迭相招引，民不安業。勒問計於濮陽侯張賓，賓曰：「嚴、独本非公之深仇，流民皆有戀左之志，今班師振旅，選良牧守使招懷之，則幽、冀之寇可不日而清，遼西流民將相帥而至矣。」勒乃召萇等歸，以武遂令李回為易北督護，兼高陽太守。</font><font size=4px color="#009090"><font size=4px>〔武遂縣，前漢屬河間國，後漢、晉屬安平國。易北，易水以北也。高陽縣，前漢屬涿郡，後漢屬河間國，武帝泰始元年分置高陽國。應劭曰：在高河之陽。〕</font></font><font size=4px>馬嚴士卒素服回威德，多叛嚴歸之，嚴懼而出走，赴水死。馮独帥其眾降。</font><font size=4px color="#009090"><font size=4px>〔帥，讀曰率。〕</font></font><font size=4px>回徙居易京，</font><font size=4px color="#009090"><font size=4px>〔易京，公孫瓚所築。〕</font></font><font size=4px>流民歸之者繼於道。勒喜，封回為弋陽子，增張賓邑千戶，進位前將軍；賓固辭不受。

 　　丞相睿聞長安不守，出師露次，</font><font size=4px color="#009090"><font size=4px>〔露次者，出宿于野，上無屋宇。〕</font></font><font size=4px>躬擐甲冑，</font><font size=4px color="#009090"><font size=4px>〔擐，音宦。〕</font></font><font size=4px>移檄四方，刻日北征。以漕運稽期，</font><span class="h"><font size=4px>【章：甲十一行本「期」下有「丙寅」二字；乙十一行本同；退齋校同。】</font></font><font size=4px>斬督運令史淳于伯。刑者以刀拭柱，血逆流上，至柱末二丈餘而下，</font><font size=4px color="#009090"><font size=4px>〔上，時掌翻；下同。〕</font></font><font size=4px>觀者咸以為冤。丞相司直劉隗上言：「伯罪不至死，請免從事中郎周莚等官。」於是右將軍王導等上疏引咎，請解職。睿曰：「政刑失中，皆吾闇塞所致。」</font><font size=4px color="#009090"><font size=4px>〔塞，悉則翻。〕</font></font><font size=4px>一無所問。

 　　隗性剛訐，當時名士多被彈劾，</font><font size=4px color="#009090"><font size=4px>〔訐，居謁翻。被，皮義翻。彈，徒丹翻。劾，戶概翻，又戶得翻。〕</font></font><font size=4px>睿率容貸，由是眾怨皆歸之。南中郎將王含，敦之兄也，以族強位顯，騎傲自恣，一請參佐及長至二十許人，多非其才，</font><font size=4px color="#009090"><font size=4px>〔守，式又翻。長，知兩翻。〕</font></font><font size=4px>隗劾奏含，文致甚苦，</font><font size=4px color="#009090"><font size=4px>〔深文以致其罪。〕</font></font><font size=4px>事雖寢，而王氏深忌疾之。</font><font size=4px color="#009090"><font size=4px>〔為王敦請誅劉隗張本。〕</font></font><font size=4px>

 　　丞相睿以邵續為冀州刺史。續女婿廣平劉遐聚眾河、濟之間，</font><font size=4px color="#009090"><font size=4px>〔濟，子禮翻。〕</font></font><font size=4px>睿以遐為平原內史。

 　　托跋普根之子又卒，</font><font size=4px color="#009090"><font size=4px>〔托，與拓通，魏收魏書本作「托跋」。〕</font></font><font size=4px>國人立其從父鬱律。</font><font size=4px color="#009090"><font size=4px>〔從，才用翻。〕</font></font><font size=4px>
</font><!--/HTMLBUILERPART0--><font size=4px>