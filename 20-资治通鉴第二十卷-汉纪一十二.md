<font size=4px>　　汉纪十二　起昭阳大渊献，尽重光协洽，凡九年。

 　　世宗孝武皇帝中之下元狩五年（癸亥，公元前一一八年）

 　　春，三月，甲午，丞相李蔡坐盗孝景园堧地，葬其中，当下吏，自杀。</font><font size=4px color="#009090"><font size=4px>〔堧，而缘翻。下，遐嫁翻。〕</font></font><font size=4px>

 　　罢三铢钱，更铸五铢钱。</font><font size=4px color="#009090"><font size=4px>〔去年废半两钱，行三铢钱。更，工衡翻。考异曰：汉书食货志："前以销半两钱，铸三铢钱；明年以三铢钱轻，更铸五铢钱。"武帝元狩五年，乃云"罢半两钱，行五铢钱"，误也。〕</font></font><font size=4px>于是民多盗铸钱，楚地尤甚。

 　　上以为淮阳，楚地之郊，</font><font size=4px color="#009090"><font size=4px>〔师古曰：郊，谓交迫冲要之处。〕</font></font><font size=4px>乃召拜汲黯为淮阳太守。</font><font size=4px color="#009090"><font size=4px>〔黯去年免，故召拜之。守，式又翻。〕</font></font><font size=4px>黯伏谢不受印，诏数强予，</font><font size=4px color="#009090"><font size=4px>〔强，其两翻。予，读曰与。〕</font></font><font size=4px>然后奉诏。黯为上泣曰：</font><font size=4px color="#009090"><font size=4px>〔为，于伪翻；下正为同。〕</font></font><font size=4px>"臣自以为填沟壑，不复见陛下，</font><font size=4px color="#009090"><font size=4px>〔复，扶又翻。填，大贤翻。〕</font></font><font size=4px>不意陛下复收用之。臣常有狗马病，力不能任郡事。</font><font size=4px color="#009090"><font size=4px>〔任，音壬。〕</font></font><font size=4px>臣愿为中郎，出入禁闼，补过拾遗，臣之愿也。"上曰："君薄淮阳邪？吾今召君矣。</font><font size=4px color="#009090"><font size=4px>〔师古曰：言后即召也。〕</font></font><font size=4px>顾淮阳吏民不相得，</font><font size=4px color="#009090"><font size=4px>〔师古曰：顾，思念也。言吏民不相安而失其所也。〕</font></font><font size=4px>吾徒得君之重，</font><font size=4px color="#009090"><font size=4px>〔师古曰：徒，但也。重，威重也。〕</font></font><font size=4px>卧而治之。"

 　　黯既辞行，过大行李息曰："黯弃逐居郡，不得与朝廷议矣。</font><font size=4px color="#009090"><font size=4px>〔过，古禾翻。与，读曰预。〕</font></font><font size=4px>御史大夫汤，智足以拒谏，诈足以饰非，务巧佞之语，辩数之辞，非肯正为天下言，专阿主意。主意所不欲，因而毁之；主意所欲，因而誉之。</font><font size=4px color="#009090"><font size=4px>〔誉，音余。〕</font></font><font size=4px>好兴事，舞文法，</font><font size=4px color="#009090"><font size=4px>〔好，呼到翻。〕</font></font><font size=4px>内怀诈以御主心，外挟贼吏以为威重。公列九卿，不早言之，公与之俱受其戮矣。"息畏汤，终不敢言；及汤败，上抵息罪。</font><font size=4px color="#009090"><font size=4px>〔师古曰：抵，至也，致之于罪也。〕</font></font><font size=4px>

 　　使黯以诸侯相秩居淮阳，</font><font size=4px color="#009090"><font size=4px>〔如淳曰：诸侯王相在郡守上，秩真二千石，月得百五十斛，岁凡得千八百石。二千石月得百二十斛，岁凡得千四百四十石耳。〕</font></font><font size=4px>十岁而卒。

 　　诏徙奸猾吏民于边。

 　　夏，四月，乙卯，以太子少傅武强侯庄青翟为丞相。</font><font size=4px color="#009090"><font size=4px>〔武强侯庄不识，高祖功臣，青翟其孙也。班志，武强县属广川；唐冀州武强县是也。〕</font></font><font size=4px>

 　　天子病鼎湖甚，</font><font size=4px color="#009090"><font size=4px>〔晋灼曰：黄图：鼎湖，宫名，在京兆。班志，湖本在京兆，后分属弘农。索隐曰：昔黄帝采首山铜，铸鼎于湖，日鼎湖；即今之湖城县也。〕</font></font><font size=4px>巫医无所不致，不愈。游水发根言上郡有巫，病而鬼神下之。</font><font size=4px color="#009090"><font size=4px>〔服虔曰：游水，县名；发根，人名。晋灼曰：地理志，游水，水名，在临淮。师古曰：二说皆非也。游水，姓也；发根，名也；盖因水为姓也。本尝遇病而神下之，故为巫也。下，户嫁翻，降附也。〕</font></font><font size=4px>上召置，祠之甘泉，及病，使人问神君，神君言曰："天子无忧病；病少愈，强与我会甘泉。"</font><font size=4px color="#009090"><font size=4px>〔少，诗沼翻。强，其两翻。〕</font></font><font size=4px>于是病愈，遂起幸甘泉，病良已，</font><font size=4px color="#009090"><font size=4px>〔孟康曰：良已，善已；谓愈也。〕</font></font><font size=4px>置酒寿宫。</font><font size=4px color="#009090"><font size=4px>〔帝置寿宫以奉神君。臣瓒曰：寿宫，奉神之宫也。楚辞曰：蹇将澹兮寿宫。括地志：寿宫在雍州长安县西北三十里长安故城中。〕</font></font><font size=4px>神君非可得见，闻其言，言与人音等，时去时来，来则风肃然，居室帷中。神君所言，上使人受，书其言，命之曰"画法"。</font><font size=4px color="#009090"><font size=4px>〔孟康曰：策画之法也。〕</font></font><font size=4px>其所语，世俗之所知也，无绝殊者，而天子心独喜；其事祕，世莫知也。</font><font size=4px color="#009090"><font size=4px>〔师古曰：喜，好也，音许吏翻。〕</font></font><font size=4px>

 　　时上卒起，幸甘泉，</font><font size=4px color="#009090"><font size=4px>〔卒，读曰猝。〕</font></font><font size=4px>过右内史界中，道多不治，上怒曰："义纵以我为不复行此道乎！"衔之。</font><font size=4px color="#009090"><font size=4px>〔师古曰：衔，含也；包含在心，以为过也。复，扶又翻。〕</font></font><font size=4px>

 　　元狩六年（甲子，公元前一一七年）

 　　冬，十月，雨水，无冰。</font><font size=4px color="#009090"><font size=4px>〔雨，于具翻。〕</font></font><font size=4px>

 　　上既下缗钱令而尊卜式，</font><font size=4px color="#009090"><font size=4px>〔事见上卷四年。〕</font></font><font size=4px>百姓终莫分财佐县官，于是杨可告缗钱纵矣。</font><font size=4px color="#009090"><font size=4px>〔纵，放也，肆也。〕</font></font><font size=4px>义纵以为此乱民，部吏捕其为可使者。天子以纵为废格沮事，</font><font size=4px color="#009090"><font size=4px>〔孟康曰：武帝使杨可主告缗，没入其财物，纵捕其为可使者，此为废格诏书，沮已成之事也。格，音阁。沮，才汝翻，坏也。考异曰：汉书武纪："元鼎三年十一月，令民告缗，"据义纵传则在今冬。〕</font></font><font size=4px>弃纵市。

 　　郎中令李敢，怨大将军之恨其父，</font><font size=4px color="#009090"><font size=4px>〔怨大将军卫青也。恨其父事见上卷四年。师古曰：令其父抱恨而死也。〕</font></font><font size=4px>乃击伤大将军，大将军匿讳之。居无何，</font><font size=4px color="#009090"><font size=4px>〔师古曰：无何，谓未多时也。〕</font></font><font size=4px>敢从上雍，</font><font size=4px color="#009090"><font size=4px>〔师古曰：雍之所在，地形积高，故曰上也。上，时掌翻。雍，于用翻。〕</font></font><font size=4px>至甘泉宫猎，票骑将军去病射杀敢。</font><font size=4px color="#009090"><font size=4px>〔射，而亦翻。考异曰：史记封禅书云："明年，天子病鼎湖，甚；病愈，幸甘泉，大赦。"莫知其为何年。本纪皆无其事，独义纵传有之。按汉书百官公卿表，义纵、李敢死皆在今年。敢传云："从上雍，至甘泉宫。""雍"盖衍字也。平准书云："自造白金五铢钱后五岁赦。"按武纪，元狩四年造白金，元鼎元年赦，首尾四年。若今年更有赦，则四年再赦，与平准书不合，今从百官表。〕</font></font><font size=4px>去病时方贵幸，上为讳，云鹿触杀之。</font><font size=4px color="#009090"><font size=4px>〔为，于伪翻。〕</font></font><font size=4px>

 　　夏，四月，乙巳，庙立皇子闳为齐王，旦为燕王，胥为广陵王，初作诰策。</font><font size=4px color="#009090"><font size=4px>〔师古曰：于庙中策命之。服虔曰：诰敕王，如尚书诸诰。李奇曰：今敕封拜诸王策文起于此。毛晃曰：汉制，天子之策长二尺。释名曰：策，书教令于上，所以驱策于下也。〕</font></font><font size=4px>

 　　自造白金、五铢钱后，吏民之坐盗铸金钱死者数十万人，其不发觉者不可胜计，</font><font size=4px color="#009090"><font size=4px>〔胜，音升。〕</font></font><font size=4px>天下大抵无虑皆铸金钱矣。</font><font size=4px color="#009090"><font size=4px>〔师古曰：抵，归也。大归，犹言大凡也。无虑，亦谓大率无少计虑云耳。〕</font></font><font size=4px>犯者众，吏不能尽诛。

 　　六月，诏遗博士褚大、徐偃等六人</font><font size=4px color="#009090"><font size=4px>〔姓谱：宋恭公子石食采于褚，其德可师，号曰褚师，因以命氏。〕</font></font><font size=4px>分循郡国，举兼并之徒及守、相、为吏有罪者。</font><font size=4px color="#009090"><font size=4px>〔守，郡守；相，诸侯相也。〕</font></font><font size=4px>

 　　秋，九月，冠军景桓侯霍去病薨。</font><font size=4px color="#009090"><font size=4px>〔冠，古玩翻。〕</font></font><font size=4px>天子甚悼之，为冡，像祁连山。

 　　初，霍仲孺吏毕归家，</font><font size=4px color="#009090"><font size=4px>〔霍仲孺，本河东平阳县吏，给事平阳侯家，与侍者卫少儿私通而生去病。吏毕，言为吏毕，免归家也。〕</font></font><font size=4px>娶妇，生子光。去病既壮大，乃自知父为霍仲孺。会为票骑将军，击匈奴，道出河东，遣吏迎仲孺而见之，大为买田宅奴婢而去；</font><font size=4px color="#009090"><font size=4px>〔为，于伪翻。〕</font></font><font size=4px>及还，因将光西至长安，任以为郎，稍迁至奉车都尉、</font><font size=4px color="#009090"><font size=4px>〔任，保任也。帝置奉车都尉，掌御乘舆车，秩比二千石。〕</font></font><font size=4px>光禄大夫。

 　　是岁，大农令颜异诛。</font><font size=4px color="#009090"><font size=4px>〔景帝后元年，更治粟内史为大农令。考异曰：徐广注史记平准书云，异诛在元狩四年壬戌岁。广见汉书百官公卿表，其年注云："大农令颜异，二年坐腹非诛。"不思有二年字，致此误也。〕</font></font><font size=4px>

 　　初，异以廉直，稍迁至九卿。上与张汤既造白鹿皮币，</font><font size=4px color="#009090"><font size=4px>〔见上卷四年。〕</font></font><font size=4px>问异，异曰："今王侯朝贺以苍璧，直数千，而以皮荐反四十万，</font><font size=4px color="#009090"><font size=4px>〔时王侯朝贺以皮币荐璧，故曰皮荐。朝，直遥翻。〕</font></font><font size=4px>本末不相称。"天子不说。</font><font size=4px color="#009090"><font size=4px>〔称，尺证翻。说，读曰悦。〕</font></font><font size=4px>张汤又与异有郤，</font><font size=4px color="#009090"><font size=4px>〔郤，读曰隙。〕</font></font><font size=4px>及人有告异以他事，下张汤治异。</font><font size=4px color="#009090"><font size=4px>〔下，遐嫁翻。〕</font></font><font size=4px>异与客语初令下有不便者，</font><font size=4px color="#009090"><font size=4px>〔李奇曰：异与客语诏令初下有不便处。〕</font></font><font size=4px>异不应，微反唇。</font><font size=4px color="#009090"><font size=4px>〔师古曰：盖非也。〕</font></font><font size=4px>汤奏当："异九卿，见令不便，不入言而腹诽，论死。"自是之后，有腹诽之法比，</font><font size=4px color="#009090"><font size=4px>〔师古曰：比，则例也，读如字，又频寐翻。〕</font></font><font size=4px>而公卿大夫多谄谀取容矣。

 　　元鼎元年（乙丑，公元前一一六年）

 　　</font><font size=4px color="#009090"><font size=4px>〔应劭曰：得宝鼎故，因是改元。考异曰：汉书武纪，此年云"得鼎汾水上，"汉纪云"六月得宝鼎于河东汾水上，吾丘寿王对云云。"按封禅书，栾大封乐通侯之岁，其夏六月，"汾阴巫锦为民祠魏脽后土营旁得鼎，诏曰：『间者巡祭后土云云。』武纪："元鼎四年，十月，幸汾阴。十一月，立后土祠于汾阴脽上。六月，得宝鼎后土祠旁。"礼乐志又云"元鼎五年得宝鼎。"恩泽侯表，"元鼎四年四月乙巳，栾大封侯。"然则得鼎应在四年。盖武纪因今年改元而误增此得鼎一事耳，非两曾得鼎于汾水上也。封禅书："天子封泰山反，至甘泉。有司言宝鼎出为元鼎，以今年为元封元年。"然则元鼎年号亦如建元、元光，皆后来追改之耳。〕</font></font><font size=4px>

 　　夏，五月，赦天下。

 　　济东王彭离骄悍，</font><font size=4px color="#009090"><font size=4px>〔彭离，梁孝王子，景帝中六年受封。济，子礼翻。悍，下罕翻；又侯旰翻。〕</font></font><font size=4px>昏暮，与其奴、亡命少年数十人行剽杀人，取财物以为好，</font><font size=4px color="#009090"><font size=4px>〔如淳曰：以是为好喜之事也。剽，匹妙翻，劫也。好，呼到翻。〕</font></font><font size=4px>所杀发觉者百余人，坐废，徙上庸。</font><font size=4px color="#009090"><font size=4px>〔班志，上庸县属汉中郡。〕</font></font><font size=4px>

 　　元鼎二年（丙寅，公元前一一五年）

 　　冬，十一月，张汤有罪自杀。

 　　初，御史中丞李文，与汤有郤，</font><font size=4px color="#009090"><font size=4px>〔班表，御史大夫有两丞，一曰中丞，在殿中、兰台，掌图籍祕书，外督部刺史，内领侍御史员十五人，受公卿奏事，举劾、按章。成帝绥和元年，更名御史大夫为大司空，置长史，而中丞官职如故。哀帝建平二年，复为御史大夫，元寿二年，又为大司空，而中丞出外为御史台主，历汉东京至魏、晋以下皆然。郤，读曰隙；下同。〕</font></font><font size=4px>汤所厚吏鲁谒居阴使人上变告文奸事，事下汤治，论杀之。</font><font size=4px color="#009090"><font size=4px>〔上，时掌翻。下，遐嫁翻；下同。〕</font></font><font size=4px>汤心知谒居为之，上问："变事踪迹安起？"汤佯惊曰："此殆文故人怨之。"</font><font size=4px color="#009090"><font size=4px>〔师古曰：殆，近也。〕</font></font><font size=4px>谒居病，汤亲为之摩足。</font><font size=4px color="#009090"><font size=4px>〔为，于伪翻。〕</font></font><font size=4px>赵王素怨汤，上书告："汤大臣，乃与吏摩足，疑与为大奸。"事下廷尉。谒居病死，事连其弟。弟系导官。</font><font size=4px color="#009090"><font size=4px>〔苏林曰：汉仪注：狱二十六所，导官无狱也。师古曰：苏说非也。导，择也。以主择米，故曰导官。时或以诸狱皆满，故权寄此署系之，非本狱所也。班表，导官属少府。〕</font></font><font size=4px>汤亦治他囚导官，见谒居弟，欲阴为之，而佯不省。</font><font size=4px color="#009090"><font size=4px>〔囚，徐尤翻。为，于伪翻。省，心景翻。〕</font></font><font size=4px>谒居弟弗知，怨汤，使人上书，告汤与谒居谋共变告李文。事下减宣，</font><font size=4px color="#009090"><font size=4px>〔减宣，人姓名。减，古斩翻。〕</font></font><font size=4px>宣尝与汤有郤，及得此事，穷竟其事，未奏也。会人有盗发孝文园瘗钱，</font><font size=4px color="#009090"><font size=4px>〔如淳曰：瘗，埋也，埋钱于园陵以送死也。瘗，于计翻。〕</font></font><font size=4px>丞相青翟朝，与汤约俱谢，</font><font size=4px color="#009090"><font size=4px>〔师古曰：将入朝之时为此要约。朝，直遥翻。〕</font></font><font size=4px>至前，</font><font size=4px color="#009090"><font size=4px>〔至帝之前也。〕</font></font><font size=4px>汤独不谢。</font><font size=4px color="#009090"><font size=4px>〔汤以丞相四时行园陵当谢，御史大夫不豫园陵事，故不谢。〕</font></font><font size=4px>上使御史按丞相，汤欲致其文"丞相见知"，</font><font size=4px color="#009090"><font size=4px>〔欲以见知故纵之罪罪丞相。〕</font></font><font size=4px>丞相患之。丞相长史朱买臣、王朝、边通，皆故九卿、二千石，</font><font size=4px color="#009090"><font size=4px>〔朱买臣尝为主爵都尉，王朝至右内史，边通至济南相。陈留风俗传：边祖于宋平公子戎字子边。余按左传，周有大夫边伯。〕</font></font><font size=4px>仕宦绝在汤前。汤数行丞相事，</font><font size=4px color="#009090"><font size=4px>〔数，所角翻。〕</font></font><font size=4px>知三长史素贵，故陵折，丞史遇之，三长史皆怨恨，欲死之。</font><font size=4px color="#009090"><font size=4px>〔欲以死发汤之奸也。〕</font></font><font size=4px>乃与丞相谋，使吏捕案贾人田信等，曰："汤且欲奏请，信辄先知之，居物致富，</font><font size=4px color="#009090"><font size=4px>〔服虔曰：居，谓储也。贾，音古；下同。〕</font></font><font size=4px>与汤分之。"事辞颇闻，</font><font size=4px color="#009090"><font size=4px>〔师古曰：闻于天子也。〕</font></font><font size=4px>上问汤曰："吾所为，贾人辄先知之，益居其物，</font><font size=4px color="#009090"><font size=4px>〔师古曰：益，多也。〕</font></font><font size=4px>是类有以吾谋告之者。"</font><font size=4px color="#009090"><font size=4px>〔师古曰：类，似也。〕</font></font><font size=4px>汤不谢，又佯惊曰："固宜有。"减宣亦奏谒居等事。天子以汤怀诈面欺，</font><font size=4px color="#009090"><font size=4px>〔师古曰：对面欺诬也。〕</font></font><font size=4px>使赵禹切责汤，汤乃为书谢，因曰："陷臣者，三长史也。"遂自杀。汤既死，家产直不过五百金。昆弟诸子欲厚葬汤，汤母曰："汤为天子大臣，被污恶言而死，</font><font size=4px color="#009090"><font size=4px>〔被，皮义翻。污，乌故翻。〕</font></font><font size=4px>何厚葬乎！"载以牛车，有棺无椁。天子闻之，乃尽按诛三长史。十二月，壬辰，丞相青翟下狱，自杀。

 　　春，起柏梁台。</font><font size=4px color="#009090"><font size=4px>〔服虔曰：用百头梁作台，因名焉。师古曰：三辅旧事云，香柏为之。今书皆作"柏"，服说非也。〕</font></font><font size=4px>作承露盘，高二十丈，</font><font size=4px color="#009090"><font size=4px>〔高，居号翻。〕</font></font><font size=4px>大七围，以铜为之；上有仙人掌，以承露，和玉屑饮之，云可以长生。宫室之修，自此日盛。

 　　二月，以太子太傅赵周为丞相。

 　　三月，辛亥，以太子太傅石庆为御史大夫。</font><font size=4px color="#009090"><font size=4px>〔卫有大夫石氏。〕</font></font><font size=4px>

 　　大雨雪。</font><font size=4px color="#009090"><font size=4px>〔雨，于具翻。〕</font></font><font size=4px>

 　　夏，大水，关东饿死者以千数。

 　　是岁，孔仅为大农令，而桑弘羊为大农中丞，</font><font size=4px color="#009090"><font size=4px>〔班表：大农有两丞，元狩四年，以东郭咸阳及孔仅为之。今置中丞，其位当在两丞上。〕</font></font><font size=4px>稍置均输，以通货物。</font><font size=4px color="#009090"><font size=4px>〔时置均输官于郡、国，令远方各以其物而灌输。置平准于京师，都受天下委输，贵则卖之，贱则买之，使富商大贾无所牟利。杜佑曰：汉武帝置均输，谓所当输于官者皆令输其土地所饶，平其所在时价，官更于他处卖之。输者既便，而官有利。〕</font></font><font size=4px>

 　　白金稍贱，民不宝用，竟废之。</font><font size=4px color="#009090"><font size=4px>〔铸白金，见上卷元狩四年。〕</font></font><font size=4px>于是悉禁郡、国无铸钱，专令上林三官铸钱，令天下非三官钱不得行。</font><font size=4px color="#009090"><font size=4px>〔裴駰曰：百官表：水衡都尉，掌上林苑，属官有上林、均输、钟官、辨铜令，然则上林三官其是此三令乎！〕</font></font><font size=4px>而民之铸钱益少，计其费不能相当，惟真工、大奸乃盗为之。

 　　浑邪王既降汉，</font><font size=4px color="#009090"><font size=4px>〔见上卷元狩元年。〕</font></font><font size=4px>汉兵击逐匈奴于幕北，</font><font size=4px color="#009090"><font size=4px>〔见上卷元狩元年。〕</font></font><font size=4px>自盐泽以东空无匈奴，西域道可通。于是张骞建言："乌孙王昆莫本为匈奴臣，后兵稍强，不肯复朝事匈奴，匈奴攻不胜而远之。</font><font size=4px color="#009090"><font size=4px>〔朝，直遥翻。远，于愿翻。〕</font></font><font size=4px>今单于新困于汉，而故浑邪地空无人，蛮夷俗恋故地，又贪汉财物，今诚以此时厚币赂乌孙，招以益东，居故浑邪之地，</font><font size=4px color="#009090"><font size=4px>〔张骞传：昆莫父难兜靡本与大月氏同在敦煌、祁连间，小国也。大月氏攻杀难兜靡，夺其地。而大月氏又为匈奴所破，西击塞王而夺其国。昆莫报父怨，西攻破大月氏国，因留居为乌孙国。骞欲诱之复归故地。〕</font></font><font size=4px>与汉结昆弟，其势宜听，听则是断匈奴右臂也。</font><font size=4px color="#009090"><font size=4px>〔断，丁管翻。〕</font></font><font size=4px>既连乌孙，自其西大夏之属皆可招来而为外臣。"天子以为然，拜骞为中郎将，将三百人，马各二匹，牛羊以万数，赍金币帛直数千巨万；多持节副使，</font><font size=4px color="#009090"><font size=4px>〔师古曰：为骞之副，而各令持节也。〕</font></font><font size=4px>道可便，遣之他旁国。</font><font size=4px color="#009090"><font size=4px>〔沿道有便可通使他国者即遣之。〕</font></font><font size=4px>

 　　骞既至乌孙，昆莫见骞，礼节甚倨。骞谕指曰：</font><font size=4px color="#009090"><font size=4px>〔师古曰：以天子意指晓告之。〕</font></font><font size=4px>"乌孙能东居故地，则汉遣公主为夫人，结为兄弟，共距匈奴，匈奴不足破也。"乌孙自以远汉，未知其大小；素服属匈奴日久，且又近之，</font><font size=4px color="#009090"><font size=4px>〔近，其靳翻。〕</font></font><font size=4px>其大臣皆畏匈奴，不欲移徙。骞留久之，不能得其要领，</font><font size=4px color="#009090"><font size=4px>〔要，读曰腰。〕</font></font><font size=4px>因分遣副使使大宛、康居、大月氏、大夏、安息、身毒、于阗及诸旁国。乌孙发译道送骞还，</font><font size=4px color="#009090"><font size=4px>〔宛，于元翻。氏，音支。身毒，音捐笃。阗，徒贤翻，又徒见翻。师古曰：道，读曰导。〕</font></font><font size=4px>使数十人，马数十匹，随骞报谢，因令窥汉大小。是岁，骞还，到，拜为大行。后岁余，骞所遣使通大夏之属者皆颇与其人俱来，</font><font size=4px color="#009090"><font size=4px>〔晋灼曰：其国人。〕</font></font><font size=4px>于是西域始通于汉矣。

 　　西域凡三十六国，南北有大山，中央有河，</font><font size=4px color="#009090"><font size=4px>〔西域始通于汉凡三十六国，其后分置五十余国：婼羌、鄯善、且末、小宛、精绝、戎卢、扜弥、渠勒、皮山、乌秅、西夜、蒲犁、子合、依耐、无雷、难兜、罽宾、乌弋山离、犁鞬、条支、安息、大月氏、大夏、康居、奄蔡、大宛、桃槐、休循、捐笃、莎车、疏勒、尉头、乌孙、姑墨、温宿、龟兹、乌垒、渠犁、尉犁、危须、焉耆、乌贪訾离、卑陆、卑陆后国、郁立师、单桓、蒲类、蒲类后国、西且弥东且弥、劫国、山国、狐胡、车师前、后王是也。南北有大山者，南山在于窴之南、东出金城，与汉南山接；北山在车师之北，即唐志所谓西州交河县北柳谷金沙岭等山是也。中央有河者，河有两源，一出葱岭，一出于窴南山，其河北流与葱岭河合，注蒲昌海。自于窴以西，水皆西流，迳休循、罽宾、大月氏、安息等国而入于西海。蒲昌之水潜行地下，南出积石，为中国河。西海之水东南合于交州涨海。〕</font></font><font size=4px>东西六千余里，南北千余里，东则接汉玉门、阳关，</font><font size=4px color="#009090"><font size=4px>〔班志：敦煌郡龙勒县有玉门关、阳关，酒泉郡有玉门县。阚駰曰：汉罢玉门关屯，置其人于此。括地志：沙州龙勒山，在县南百六十五里，玉门关，在县西北百一十八里。〕</font></font><font size=4px>西则限以葱岭。</font><font size=4px color="#009090"><font size=4px>〔西河旧事：葱岭，其山高大，上悉生葱，故以名焉。〕</font></font><font size=4px>河有两源，一出葱岭，一出于窴，</font><span class="h"><font size=4px>【章：十四行本"窴"作"阗"；乙十一行本同；孔本同。】</font></font><font size=4px>合流东注盐泽。盐泽去玉门、阳关三百余里。自玉门、阳关出西域有两道：从鄯善傍南山北，循河西行至莎车，为南道；</font><font size=4px color="#009090"><font size=4px>〔鄯善，亦曰楼兰国，治杅尼城，去阳关千六百里。鄯，上扇翻。傍，步浪翻。莎车，治莎车城，去长安九千九百五十里。莎，素河翻。〕</font></font><font size=4px>南道西逾葱岭，则出大月氏、安息。自车师前王廷随北山循河西行至疏勒，为北道；</font><font size=4px color="#009090"><font size=4px>〔车师前王，治交河城，去长安八千一百五十里，唐西州交河县是也。疏勒，治疏勒城，去长安九千三百五十里，西当大月氏、大宛、康居之道。〕</font></font><font size=4px>北道西逾葱岭，则出大宛、康居、奄蔡焉。</font><font size=4px color="#009090"><font size=4px>〔杜佑曰：奄蔡，后为肃</font><font size=4px color="#009090"><font size=4px>〔粟〕</font></font><font size=4px>特国。〕</font></font><font size=4px>故皆役属匈奴，匈奴西边日逐王，置僮仆都尉，</font><font size=4px color="#009090"><font size=4px>〔匈奴盖以僮仆视西域诸国，故以名官。〕</font></font><font size=4px>使领西域，常居焉耆、危须、尉黎间，</font><font size=4px color="#009090"><font size=4px>〔焉耆，治员渠城，去长安七千三百里。危须，治危须城，在焉耆东百里，去长安七千二百九十里。尉犁，治尉犁城，去长安六千七百五十里，南接鄯善、且末二国。〕</font></font><font size=4px>赋税诸国，取富给焉。

 　　乌孙王既不肯东还，汉乃于浑邪王故地置酒泉郡，</font><font size=4px color="#009090"><font size=4px>〔应劭曰：其水如酒，故曰酒泉。师古曰：城下有金泉，泉味如酒；唐为肃州。宋白曰：东南至长安二千九百里。〕</font></font><font size=4px>稍发徙民以充实之；后又分置武威郡，</font><font size=4px color="#009090"><font size=4px>〔本匈奴休屠王所居地，太初四年分置武威郡，唐之凉州即其地。宋白曰：东南至长安二千八百里。〕</font></font><font size=4px>以绝匈奴与羌通之道。

 　　天子得宛汗血马，爱之，名曰"天马"。使者相望于道以求之。诸使外国，一辈大者数百，少者百余人，人所赍操大放博望侯时，</font><font size=4px color="#009090"><font size=4px>〔赍，资也。操，持也。放，依也。言遗使所将节币大概依遣博望侯时也。放，读曰仿。〕</font></font><font size=4px>其后益习而衰少焉。</font><font size=4px color="#009090"><font size=4px>〔师古曰：以其串习，故不多发人。少，诗沼翻。〕</font></font><font size=4px>汉率一岁中使多者十余，少者五六辈；远者八九岁，近者数岁而反。

 　　元鼎三年（丁卯，公元前一一四年）

 　　冬，徙函谷关于新安。</font><font size=4px color="#009090"><font size=4px>〔据班史，以故关为弘农县。应劭曰：弘农去新安三百里。述征记：新安县，今犹谓之新关。〕</font></font><font size=4px>

 　　春，正月，戊子，阳陵园火。

 　　夏，四月，雨雹。</font><font size=4px color="#009090"><font size=4px>〔雨，于具翻。〕</font></font><font size=4px>

 　　关东郡、国十余饥，人相食。

 　　常山宪王舜薨，</font><font size=4px color="#009090"><font size=4px>〔舜，景帝子，中五年受封。諡法：博闻多能曰宪。〕</font></font><font size=4px>子勃嗣，坐宪王病不侍疾及居丧无礼废，徙房陵。</font><font size=4px color="#009090"><font size=4px>〔班志，房陵县属汉中郡。宋白曰：阚駰云，即春秋防渚地，汉献帝改"防"为"房"，兼立房陵郡；今为房州。〕</font></font><font size=4px>后月余，天子更封宪王子平为真定王，</font><font size=4px color="#009090"><font size=4px>〔真定县本属常山。今分真定、绵曼、薡城、肥累四县为王国。〕</font></font><font size=4px>以常山为郡，于是五岳皆在天子之邦矣。</font><font size=4px color="#009090"><font size=4px>〔华山、嵩高，本在天子之郡。南岳霍山属庐江，淮南、衡山谋反，国除，入汉为郡。元狩元年，济北王献太山及其旁邑。今又以常山为郡，然后皆在天子之邦。〕</font></font><font size=4px>

 　　徙代王义为清河王。</font><font size=4px color="#009090"><font size=4px>〔义，文帝子代王参之孙，王登之子。清河王乘，孝景之子，薨，无子，国除，徙代王王焉。〕</font></font><font size=4px>

 　　是岁，匈奴伊稚斜单于死，子乌维单于立。

 　　元鼎四年（戊辰，公元前一一三年）

 　　冬，十月，上行幸雍，祠五畤。</font><font size=4px color="#009090"><font size=4px>〔雍，于用翻。畤，音止。〕</font></font><font size=4px>诏曰："今上帝，朕亲郊，而后土无祀，则礼不答也，</font><font size=4px color="#009090"><font size=4px>〔师古曰：答，对也。郊天而不祀地，失对偶之义。一曰：阙地只之祀，不为神所答应。〕</font></font><font size=4px>其令有司议！"立后土祠于泽中圜丘。</font><font size=4px color="#009090"><font size=4px>〔郊祀志：有司议祠后土宜于泽中圜丘，为五坛。〕</font></font><font size=4px>上遂自夏阳东幸汾阴。</font><font size=4px color="#009090"><font size=4px>〔班志，夏阳县属左冯翊。汾阴县属河东郡。〕</font></font><font size=4px>是时，天子始巡郡、国；河东守不意行至，不办，自杀。</font><font size=4px color="#009090"><font size=4px>〔不意天子行幸至郡，供具不能备也。〕</font></font><font size=4px>十一月，甲子，立后土祠于汾阴脽上，</font><font size=4px color="#009090"><font size=4px>〔如淳曰：脽者，河之东岸特堆堀，长四五里，广二里余，高十余丈。汾阴县治脽之上；后土祠在县西。汾在脽之北，西流与河合。师古曰：脽者，以其形高起，如人尻脽，故以名云。一说，此临汾水之上，地本名鄈，音与葵同，彼乡人呼葵音如谁，故转而为脽字耳。故汉旧仪曰鄈上。脽，音谁。〕</font></font><font size=4px>上亲望拜，如上帝礼。礼毕，行幸荥阳，还，至洛阳，</font><font size=4px color="#009090"><font size=4px>〔班志：荥阳、洛阳并属河南郡。〕</font></font><font size=4px>封周后姬嘉为周子南君。</font><font size=4px color="#009090"><font size=4px>〔臣瓒曰：汲冡古文谓卫将军文子为子南弥牟，其后有子南固、子南劲。纪年，劲朝于魏。后惠成王如卫，命子南为侯。秦并六国，卫最后亡。疑嘉是卫后，故氏子南而称君也。师古曰：子南，其封邑之号，以为周后，故总言周子南君，瓒说非也。例不先言姓而后称君，且自嘉以下皆姓姬，着于史传。余据恩泽侯表，周子南君食邑于颍川长社。〕</font></font><font size=4px>

 　　春，二月，中山靖王胜薨。</font><font size=4px color="#009090"><font size=4px>〔胜，景帝子，中二年受封。〕</font></font><font size=4px>

 　　乐成侯丁义</font><font size=4px color="#009090"><font size=4px>〔义，高祖功臣丁礼之曾孙。班志，乐成，侯国，属南阳郡。考异曰：汉书郊祀志作"乐成侯登"。按史记、汉书功臣表当为"丁义"。〕</font></font><font size=4px>荐方士栾大，云与文成将军同师。上方悔诛文成，</font><font size=4px color="#009090"><font size=4px>〔诛文成见上卷元狩四年。〕</font></font><font size=4px>得栾大，大说。</font><font size=4px color="#009090"><font size=4px>〔说，读曰悦。〕</font></font><font size=4px>大先事胶东康王，</font><font size=4px color="#009090"><font size=4px>〔康王寄，上弟也。〕</font></font><font size=4px>为人长美言，</font><font size=4px color="#009090"><font size=4px>〔师古曰：善为甘美之言。〕</font></font><font size=4px>多方略，而敢为大言，处之不疑。</font><font size=4px color="#009090"><font size=4px>〔处，昌吕翻。〕</font></font><font size=4px>大言曰："臣常往来海中，见安期、羡门之属，顾以臣为贱，不信臣；又以为康王诸侯耳，不足与方。臣之师曰：『黄金可成而河决可塞，</font><font size=4px color="#009090"><font size=4px>〔塞，悉则翻。〕</font></font><font size=4px>不死之药可得，仙人可致也。』然臣恐效文成，则方士皆掩口，恶敢言方哉！"</font><font size=4px color="#009090"><font size=4px>〔恶，音乌。〕</font></font><font size=4px>上曰："文成食马肝死耳。</font><font size=4px color="#009090"><font size=4px>〔索隐曰：论衡云：气勃而毒盛，故食走马肝，马肝杀人。儒林传：食肉无食马肝，是也。〕</font></font><font size=4px>子诚能修其方，我何爱乎！"大曰："臣师非有求人，人者求之。陛下必欲致之，则贵其使者，令为亲属，以客礼待之，乃可使通言于神人。"于是上使验小方，鬬旗，旗自相触击。</font><font size=4px color="#009090"><font size=4px>〔考异曰：封禅书郊祀志皆作"棋"，独史记孝武纪作"旗"。按汉武故事云："大尝于殿前树旍数百枚，大令旍自相击，翻翻竟庭中，去地十余丈，观者皆骇。"然则作"旗"字者是也。〕</font></font><font size=4px>是时，上方忧河决而黄金不就，乃拜大为五利将军，又拜为天士将军，地士将军，大通将军。夏，四月，乙巳，封大为乐通侯，</font><font size=4px color="#009090"><font size=4px>〔恩泽侯表：乐通侯食邑于安定郡高平县。〕</font></font><font size=4px>食邑二千户，赐甲第，僮千人，乘舆斥车马、帷帐、器物以充其家，</font><font size=4px color="#009090"><font size=4px>〔师古曰：斥不用者也。〕</font></font><font size=4px>又以卫长公主妻之，</font><font size=4px color="#009090"><font size=4px>〔乘，绳证翻。长，知两翻。孟康曰：卫太子妹。如淳曰：卫太子姊也。师古曰：外戚传云：子夫生三女，元朔三年生男。据是，则卫太子之姊也，孟说非。妻，七细翻。〕</font></font><font size=4px>赍金十万斤，天子亲如五利之第，使者存问共给，</font><font size=4px color="#009090"><font size=4px>〔共，读曰供。〕</font></font><font size=4px>相属于道。</font><font size=4px color="#009090"><font size=4px>〔属，之欲翻。〕</font></font><font size=4px>自太主、将、相以下，</font><font size=4px color="#009090"><font size=4px>〔太主，帝姑窦太主也。〕</font></font><font size=4px>皆置酒其家，献遗之。</font><font size=4px color="#009090"><font size=4px>〔遗，于季翻。〕</font></font><font size=4px>天子又刻玉印曰"天道将军"，</font><font size=4px color="#009090"><font size=4px>〔据前史，下文言为天子道天神，则道读曰导。〕</font></font><font size=4px>使使衣羽衣，夜立白茅上；五利将军亦衣羽衣，立白茅上，受印，以示不臣。</font><font size=4px color="#009090"><font size=4px>〔羽衣，缉羽毛为衣也；今道士服被之。使衣、亦衣，于既翻。〕</font></font><font size=4px>大见数月，佩六印，</font><font size=4px color="#009090"><font size=4px>〔五利。天士、地士、大通、天道五将军，并乐通侯为六印。〕</font></font><font size=4px>贵震天下。于是海上燕、齐之间，莫不搤腕自言有禁方，能神仙矣。</font><font size=4px color="#009090"><font size=4px>〔搤，音厄。腕，乌贯翻。〕</font></font><font size=4px>

 　　六月，汾阴巫锦</font><font size=4px color="#009090"><font size=4px>〔应劭曰：锦，巫名。〕</font></font><font size=4px>得大鼎于魏脽后土营旁，</font><font size=4px color="#009090"><font size=4px>〔师古曰：汾脽本魏地之坟，故曰魏脽也。营，谓后土祠之兆域。〕</font></font><font size=4px>河东太守以闻。天子使验问，巫得鼎无奸诈，乃以礼祠，迎鼎至甘泉，从上行，</font><font size=4px color="#009090"><font size=4px>〔如淳曰：以鼎从行上甘泉。〕</font></font><font size=4px>荐之宗庙及上帝，藏于甘泉宫；群臣皆上寿贺。

 　　秋，立常山宪王子商为泗水王。</font><font size=4px color="#009090"><font size=4px>〔泗水统淩、泗阳、于三县，本属东海郡，帝分为王国。〕</font></font><font size=4px>

 　　初，条侯周亚夫为丞相，</font><font size=4px color="#009090"><font size=4px>〔周亚夫，景帝前七年为相，中三年罢。〕</font></font><font size=4px>赵禹为丞相史，府中皆称其廉平，然亚夫弗任，曰："极知禹无害，</font><font size=4px color="#009090"><font size=4px>〔汉书音义曰：文无所枉害。萧何以文无害为沛主吏掾。章怀太子贤曰：按律有无害都吏，如今言公平吏。苏林曰：无害，若言无比也。一曰：害，胜也，无能胜害之者。师古曰：伤害也，无人能伤害之者。贡父曰：持法者或以私意陷人，谓之害；故贵于文无害。无害者，取其为人无害于行，则可以为吏矣。〕</font></font><font size=4px>然文深，不可以居大府。"</font><font size=4px color="#009090"><font size=4px>〔应劭曰：禹持文法深劾。〕</font></font><font size=4px>及禹为少府，比九卿为酷急；</font><font size=4px color="#009090"><font size=4px>〔言以当时九卿同列者比之，禹为酷急也。〕</font></font><font size=4px>至晚节，吏务为严峻，而禹更名宽平。

 　　中尉尹齐素以敢斩伐着名，</font><font size=4px color="#009090"><font size=4px>〔姓谱：少昊之子封于尹城，子孙因以为氏。按尹氏，周之世卿。〕</font></font><font size=4px>及为中尉，吏民益雕敝。是岁，齐坐不胜任抵罪。</font><font size=4px color="#009090"><font size=4px>〔胜，音升。〕</font></font><font size=4px>上乃复以王温舒为中尉，赵禹为廷尉。后四年，禹以老，贬为燕相。

 　　是时吏治皆以惨刻相尚，</font><font size=4px color="#009090"><font size=4px>〔治，直吏翻。〕</font></font><font size=4px>独左内史儿宽，劝农业，缓刑罚，理狱讼，务在得人心；择用仁厚士，推情与下，不求名声，吏民大信爱之；收租税时，裁阔狭，与民相假贷，</font><font size=4px color="#009090"><font size=4px>〔师古曰：谓有贫弱及农要之时，不即征收也。余谓阔，谓征敛稍宽、禁防疏阔之时；狭，谓督促迫急之时。阔时不急征收，假贷与民，使营生业。〕</font></font><font size=4px>以故租多不入。后有军发，左内史以负租课殿，当免；</font><font size=4px color="#009090"><font size=4px>〔殿，丁练翻。课下下曰殿。〕</font></font><font size=4px>民闻当免，皆恐失之，大家牛车、小家担负输租，襁属不绝，</font><font size=4px color="#009090"><font size=4px>〔师古曰：襁，索也。言输者接连不绝于道，若绳索之相属也，犹今言续索矣。属，之欲翻。〕</font></font><font size=4px>课更以最。</font><font size=4px color="#009090"><font size=4px>〔课上上曰最。〕</font></font><font size=4px>上由此愈奇宽。

 　　初，南越文王遣其子婴齐入宿卫，</font><font size=4px color="#009090"><font size=4px>〔南越王胡薨，諡文王。婴齐入宿卫，见十七卷建元元年。〕</font></font><font size=4px>在长安取邯郸樛氏女，</font><font size=4px color="#009090"><font size=4px>〔取，读曰娶。邯郸属赵国。师古曰：樛，居虬翻。〕</font></font><font size=4px>生子兴。文王薨，婴齐立，乃藏其先武帝玺，</font><font size=4px color="#009090"><font size=4px>〔赵佗自号南越武帝。李奇曰：去其僭号。〕</font></font><font size=4px>上书请立樛氏女为后，兴为嗣。汉数使使者风谕婴齐入朝。</font><font size=4px color="#009090"><font size=4px>〔数，所角翻。师古曰：风，读曰讽，讽谕令入朝。〕</font></font><font size=4px>婴齐尚乐擅杀生自恣，惧入见要，用汉法比内诸侯，</font><font size=4px color="#009090"><font size=4px>〔乐，音洛。见，贤遍翻；下同。要，读曰邀。恐汉邀之以用朝廷之法，如内诸侯王。〕</font></font><font size=4px>固称病，遂不入见。婴齐薨，諡曰明王。太子兴代立，其母为太后。

 　　太后自未为婴齐姬时，尝与霸陵人安国少季通。</font><font size=4px color="#009090"><font size=4px>〔师古曰：姓安国，字少季。少，诗照翻。〕</font></font><font size=4px>是岁，上使安国少季往谕王、王太后以入朝，比内诸侯，令辩士谏大夫终军等宣其辞，</font><font size=4px color="#009090"><font size=4px>〔百官表：元狩五年，初置谏大夫，秩八百石。〕</font></font><font size=4px>勇士魏臣等辅其决，</font><font size=4px color="#009090"><font size=4px>〔师古曰：助令决策也。〕</font></font><font size=4px>卫尉路博德将兵屯桂阳</font><font size=4px color="#009090"><font size=4px>〔班志，桂阳县属桂阳郡；唐为连州桂阳、连山二县地。〕</font></font><font size=4px>待使者。南越王年少，太后中国人；安国少季往，复与私通，国人颇知之，多不附太后。太后恐乱起，亦欲倚汉威，数劝王及群臣求内属；</font><font size=4px color="#009090"><font size=4px>〔数，所角翻。〕</font></font><font size=4px>即因使者上书，请比内诸侯，三岁一朝，</font><font size=4px color="#009090"><font size=4px>〔朝，直遥翻。〕</font></font><font size=4px>除边关。于是天子许之，赐其丞相吕嘉银印及内史、中尉、太傅印，余得自置；除其故黥、劓刑，用汉法，比内诸侯。使者皆留，填抚之。</font><font size=4px color="#009090"><font size=4px>〔汉制，诸侯王国二千石以上皆汉朝所命，余得自置。今赐南越丞相、内史、中尉、太傅印，使之比内诸侯也。汉自文帝除肉刑，不用黥、劓之法，故亦令南越除之。劓，鱼器翻，又牛例翻。填，读曰镇。为吕嘉反张本。〕</font></font><font size=4px>

 　　上行幸雍，</font><font size=4px color="#009090"><font size=4px>〔雍，于用翻。〕</font></font><font size=4px>且郊，或曰："五帝，泰一之佐也。宜立泰一，而上亲郊。"上疑未定。齐人公孙卿曰："今年得宝鼎，其冬辛巳朔旦冬至，与黄帝时等。"卿有札书</font><font size=4px color="#009090"><font size=4px>〔师古曰：等，同也。札，木简之薄小者也。〕</font></font><font size=4px>曰："黄帝得宝鼎，是岁己酉朔旦冬至，凡三百八十年，黄帝仙登于天。"因嬖人奏之。</font><font size=4px color="#009090"><font size=4px>〔嬖，卑义翻，又博计翻。〕</font></font><font size=4px>上大悦，召问，卿对曰："受此书申公，申公曰：『汉兴复当黄帝之时，汉之圣者在高祖之孙且曾孙也。宝鼎出而与神通，黄帝接万灵明庭，明庭者甘泉也。黄帝采首山铜，</font><font size=4px color="#009090"><font size=4px>〔班志，河东蒲坂县有首山。〕</font></font><font size=4px>铸鼎于荆山下，</font><font size=4px color="#009090"><font size=4px>〔班志：冯翊怀德县有荆山。〕</font></font><font size=4px>鼎既成，有龙垂胡髯下迎黄帝，</font><font size=4px color="#009090"><font size=4px>〔师古曰：胡，谓颔下垂肉也；髯，其毛也。髯，人占翻。〕</font></font><font size=4px>黄帝上骑龙，与群臣后宫七十余人俱登天。』于是天子曰："嗟乎！诚得如黄帝，吾视去妻子如脱屣耳！"</font><font size=4px color="#009090"><font size=4px>〔师古曰：屣，小履也。脱屣者，言其便易，无所顾也。屣，山尔翻。〕</font></font><font size=4px>拜卿为郎，使东候神于太室。</font><font size=4px color="#009090"><font size=4px>〔师古曰：太室山在颍川崇高县，是为中岳。〕</font></font><font size=4px>

 　　元鼎五年（己巳，公元前一一二年）

 　　冬，十月，上祠五畤于雍，遂逾陇，</font><font size=4px color="#009090"><font size=4px>〔陇坻也，在天水郡陇县。三秦记曰：其坂九曲，上陇者七日乃越。〕</font></font><font size=4px>西登崆峒。</font><font size=4px color="#009090"><font size=4px>〔唐地理志：崆峒在岷州溢乐县西。岷州，汉临洮之地。史记作"空桐"。正义曰：空桐山，在原州平高县西百里。〕</font></font><font size=4px>陇西守以行往卒，</font><font size=4px color="#009090"><font size=4px>〔卒，读曰猝。〕</font></font><font size=4px>天子从官不得食，惶恐，自杀。</font><font size=4px color="#009090"><font size=4px>〔从，才用翻。〕</font></font><font size=4px>于是上北出萧关，从数万骑猎新秦中，以勒边兵而归。新秦中或千里无亭徼，于是诛北地太守以下。</font><font size=4px color="#009090"><font size=4px>〔唐麟州治新秦。杜佑：汉新秦中地。余谓唐取汉新秦中之名以名郡耳，麟州不能尽有汉新秦中之地也。北地与朔方接境，时朔方新置郡，盖使北地并力以营筑亭徼也。徼，吉吊翻。〕</font></font><font size=4px>上又幸甘泉，立泰一祠坛，所用祠具如雍一畤而有加焉。</font><font size=4px color="#009090"><font size=4px>〔雍有五畤，今祠太一所用，如雍一畤之祠具也。有加者，加醴枣脯之属。〕</font></font><font size=4px>五帝坛环居其下四方地，为醊食群神从者及北斗云。</font><font size=4px color="#009090"><font size=4px>〔说文：醊，祭酎也。师古曰：谓联属而祭也。醊，竹芮翻。食，读曰飤。从，才用翻。〕</font></font><font size=4px>十一月，辛巳朔，冬至；昧爽，</font><font size=4px color="#009090"><font size=4px>〔昧，冥也。爽，明也。谓日尚昧昧而天色渐明也。〕</font></font><font size=4px>天子始郊拜泰一，朝朝日，夕夕月则揖。</font><font size=4px color="#009090"><font size=4px>〔应劭曰：天子春朝日，秋夕月；朝日以朝，夕月以夕。臣瓒曰：汉仪注：郊泰畤，皇帝平旦出竹宫，东向揖日，其夕西南向揖月，便用郊日，不用春、秋也。师古曰：春朝朝日，秋暮夕月，盖常礼；郊泰畤而揖日月，此又别仪。朝朝，下直遥翻；下同。〕</font></font><font size=4px>其祠，列火满坛，坛旁亨炊具。</font><font size=4px color="#009090"><font size=4px>〔亨，读曰烹。〕</font></font><font size=4px>有司云："祠上有光。"又云："昼有黄气上属天。"</font><font size=4px color="#009090"><font size=4px>〔属，之欲翻。〕</font></font><font size=4px>太史令谈、祠官宽舒等</font><font size=4px color="#009090"><font size=4px>〔班表：太史令属太常。刘昭志：秩六百石，掌天时星历，凡国祭祀、丧娶之事。谈，即司马谈也。祠官，掌祠祀之官。宽舒，史逸其姓。〕</font></font><font size=4px>请三岁天子一郊见，</font><font size=4px color="#009090"><font size=4px>〔见，贤遍翻。〕</font></font><font size=4px>诏从之。

 　　南越王、王太后饬治行装，重赍</font><font size=4px color="#009090"><font size=4px>〔治，直之翻。赍，读曰资。〕</font></font><font size=4px>为入朝具。其相吕嘉，年长矣，相三王，宗族仕宦为长吏者七十余人，男尽尚王女，女尽嫁王子弟、宗室，及苍梧秦王有连，</font><font size=4px color="#009090"><font size=4px>〔孟康曰：苍梧，越中王，自名为秦王。连，亲婚也。晋灼曰：秦王，即后赵光；赵本与秦同姓，故曰秦王。余据南越王姓赵，曷为不称南越秦王！晋说未为通。长，知两翻。〕</font></font><font size=4px>其居国中甚重，得众心愈于王。</font><font size=4px color="#009090"><font size=4px>〔师古曰：愈，胜也。〕</font></font><font size=4px>王之上书，数谏止王，王弗听；有畔心，数称病，不见汉使者。</font><font size=4px color="#009090"><font size=4px>〔数，所角翻。〕</font></font><font size=4px>使者皆注意嘉，势未能诛。王、王太后亦恐嘉等先事发，</font><font size=4px color="#009090"><font size=4px>〔先，悉荐翻。〕</font></font><font size=4px>欲介汉使者权，谋诛嘉等，</font><font size=4px color="#009090"><font size=4px>〔韦昭曰：恃使者为介胄也。索隐曰：志林云：介者，因也；欲因使者权诛吕嘉也。韦昭以介为恃。介者，间也；以言间恃汉使之权，意即得矣；然云恃为介胄则非也。虞喜以介为因，亦有所由；介者，宾主所因也。〕</font></font><font size=4px>乃置酒请使者，大臣皆侍坐饮。</font><font size=4px color="#009090"><font size=4px>〔坐，徂卧翻。〕</font></font><font size=4px>嘉弟为将，将卒居宫外。</font><font size=4px color="#009090"><font size=4px>〔将，即亮翻。〕</font></font><font size=4px>酒行，太后谓嘉曰："南越内属，国之利也；而相君苦不便者，何也？"以激怒使者。使者狐疑相杖，</font><font size=4px color="#009090"><font size=4px>〔杖，直亮翻。〕</font></font><font size=4px>遂莫敢发。嘉见耳目非是，</font><font size=4px color="#009090"><font size=4px>〔师古曰：言异于常也。〕</font></font><font size=4px>即起而出。太后怒，欲鏦嘉以矛，</font><font size=4px color="#009090"><font size=4px>〔鏦，楚江翻。〕</font></font><font size=4px>王止太后。嘉遂出，介其弟兵就舍，</font><font size=4px color="#009090"><font size=4px>〔李奇曰：介，被也。师古曰：介，甲也，被甲以自卫也。弟兵，即上所云弟将卒居外者。〕</font></font><font size=4px>称病，不肯见王及使者，阴与大臣谋作乱。王素无意诛嘉，嘉知之，以故数月不发。

 　　天子闻嘉不听命，王、王太后孤弱不能制，使者怯无决；又以为王、王太后已附汉，独吕嘉为乱，不足以兴兵，欲使庄参以二千人往使。</font><font size=4px color="#009090"><font size=4px>〔往使，疏吏翻。〕</font></font><font size=4px>参曰："以好往，数人足矣；以武往，二千人无足以为也。"辞不可，天子罢参。郏壮士故济北相韩千秋</font><font size=4px color="#009090"><font size=4px>〔班志，郏县属颍川郡。史记正义曰：今汝州郏城县。郏，音夹。千秋，盖相济北成王胡也。胡，贞王勃之子。〕</font></font><font size=4px>奋曰："以区区之越，又有王、王太后应，独相吕嘉为害，愿得勇士三百人，必斩嘉以报。"于是天子遣千秋与王太后弟樛乐将二千人往。入越境。</font><font size=4px color="#009090"><font size=4px>〔樛，居虬翻。〕</font></font><font size=4px>吕嘉等乃遂反，下令国中曰："王年少。太后，中国人也，又与使者乱，专欲内属，尽持先王宝器入献天子以自媚；多从人行，至长安，虏卖以为僮仆；取自脱一时之利，无顾赵氏社稷、为万世虑计之意。"乃与其弟将卒攻杀王、王太后及汉使者，遣人告苍梧秦王及其诸郡县，立明王长男越妻子术阳侯建德为王。</font><font size=4px color="#009090"><font size=4px>〔建德降汉，始封术阳侯，史盖追书也。班表：术阳侯食邑于东海之下邳。长，知两翻。〕</font></font><font size=4px>而韩千秋兵入，破数小邑。其后越开直道给食，</font><font size=4px color="#009090"><font size=4px>〔师古曰：纵之令深入，然后击灭之，〕</font></font><font size=4px>未至番禺四十里，</font><font size=4px color="#009090"><font size=4px>〔番禺，南越都。番，音潘。〕</font></font><font size=4px>越以兵击千秋等，遂灭之；使人函封汉使者节置塞上，好为谩辞谢罪，</font><font size=4px color="#009090"><font size=4px>〔师古曰：谩，诳也，音慢，又莫连翻。〕</font></font><font size=4px>发兵守要害处。

 　　春，三月，壬午，天子闻南越反，曰："韩千秋虽无功，亦军锋之冠，</font><font size=4px color="#009090"><font size=4px>〔冠，古玩翻。〕</font></font><font size=4px>封其子延年为成安侯；</font><font size=4px color="#009090"><font size=4px>〔班表，成安侯食邑于颍川郡之郏县。〕</font></font><font size=4px>樛乐姊为王太后，首愿属汉，封其子广德为龙亢侯。"</font><font size=4px color="#009090"><font size=4px>〔班志，龙亢县属沛国。亢，音刚。考异曰：汉书功臣表作"龙侯"，南越传作"龒侯"。晋灼曰："龒"，古"龙"字。史记建元以来侯者表及南越传皆作"龙亢侯"，今从之。〕</font></font><font size=4px>

 　　夏，四月，赦天下。

 　　丁丑晦，日有食之。

 　　秋，遣伏波将军路博德</font><font size=4px color="#009090"><font size=4px>〔环济要略曰：伏波将军者，船涉江海，欲使波涛伏息也。〕</font></font><font size=4px>出桂阳，下湟水；</font><font size=4px color="#009090"><font size=4px>〔水经：汇水出桂阳县卢聚，南出贞女峡，合洭水，东南过含洭县，南出洭浦关为桂水。山海经以洭水为湟水。徐广曰：湟水，一名洭水，出桂阳，通四会。师古曰：湟，音皇。〕</font></font><font size=4px>楼船将军仆出豫章，下浈水；</font><font size=4px color="#009090"><font size=4px>〔应劭曰：浈水出南海龙川西，入秦水。水经：浈水迳桂阳郡之浈阳县南，而右注溱水。浈，郑氏曰：浈，音柽；孟康曰：浈，音贞；师古曰：浈，丈庚翻。〕</font></font><font size=4px>归义越侯严为戈船将军，出零陵，下离水；</font><font size=4px color="#009090"><font size=4px>〔张晏曰：严故越人，降，为归义侯。越人于水中负人船，又有蛟龙之害，故置戈于船下，因以为名。臣瓒曰：伍子胥书有戈船，以载干戈，因谓之戈船也。师古曰：以楼船之例言之，非谓载干戈也，此盖船下安戈以御蛟鼍水虫之害，张说近之。贡父曰：船下安戈既难措置，又不可以行；今造舟船甚多，未尝有置戈者。颜北人，不晓行船，故信张说；盖瓒说是。余据表无归义越侯严。零陵本属桂阳，帝分置郡；唐为永、道二州。漓水，班志：出零陵县阳海山东南，至广信入郁水。〕</font></font><font size=4px>甲为下濑将军，下苍梧；</font><font size=4px color="#009090"><font size=4px>〔服虔曰：甲故越人归汉者。臣瓒曰：濑，湍也；吴、越谓之濑，中国谓之碛。伍子胥书有下濑船。濑，音赖。苍梧本越地，帝始置郡，有漓水关；唐梧、贺、康、端、封之地。〕</font></font><font size=4px>皆将罪人，江、淮以南楼船十万人。越驰义侯遗别将巴、蜀罪人，发夜郎兵，下牂柯江，咸会番禺。

 　　齐相卜式上书，请父子与齐习船者往死南越。天子下诏褒美式，赐爵关内侯，金六十斤，田十顷，布告天下；天下莫应。是时列侯以百数，皆莫求从军击越。会九月尝酎，祭宗庙，列侯以令献金助祭。少府省金，金有轻及色恶者，上皆令劾以不敬，夺爵者百六人。</font><font size=4px color="#009090"><font size=4px>〔如淳曰：汉仪注：王子为侯，岁以黄金尝酎于汉庙，皇帝临受献金，金少，不如斤两，色恶，王削县，侯免国。余据当时失侯者列侯、王子侯共一百六人，盖不特王子侯有酎金也。酎，直又翻。省，悉景翻。劾，户概翻。〕</font></font><font size=4px>辛巳，丞相赵周坐知列侯酎金轻，下狱，自杀。</font><font size=4px color="#009090"><font size=4px>〔下，遐嫁翻。〕</font></font><font size=4px>

 　　丙申，以御史大夫石庆为丞相，封牧丘侯。</font><font size=4px color="#009090"><font size=4px>〔恩泽侯表，牧丘侯食邑平原。〕</font></font><font size=4px>时国家多事，桑弘羊等致利，王温舒之属峻法，而儿宽等推文学，皆为九卿，更进用事；</font><font size=4px color="#009090"><font size=4px>〔更，工衡翻。〕</font></font><font size=4px>事不关决于丞相，丞相庆醇谨而已。</font><font size=4px color="#009090"><font size=4px>〔师古曰：醇，专厚也。〕</font></font><font size=4px>

 　　五利将军装治行，东入海求其师。既而不敢入海，之太山祠。上使人随验，实无所见。五利妄言见其师，其方尽多不售，</font><font size=4px color="#009090"><font size=4px>〔师古曰：售，应当也；不售者，无验也。〕</font></font><font size=4px>坐诬罔，腰斩；乐成侯亦弃市。

 　　西羌众十万人反，与匈奴通使，</font><font size=4px color="#009090"><font size=4px>〔使，疏吏翻。〕</font></font><font size=4px>攻故安，围枹罕。</font><font size=4px color="#009090"><font size=4px>〔故安县属涿郡，西羌之兵安能至此！当作"安故"。班志，安故、枹罕二县，皆属陇西郡。枹罕，故罕羌邑。宋白曰：安故故城，在兰州南。枹罕，今河州治所。枹，音肤。罕，如字。〕</font></font><font size=4px>匈奴入五原，</font><font size=4px color="#009090"><font size=4px>〔五原，即秦九原郡，帝更名；唐为盐州。宋白曰：五原郡有原五所，故名，谓龙游原、乞地于原、青岭原、岢岚真原、横槽原也。五原故城，在今榆林县界。〕</font></font><font size=4px>杀太守。</font><font size=4px color="#009090"><font size=4px>〔守，式又翻；下同。〕</font></font><font size=4px>

 　　元鼎六年（庚午，公元前一一一年）

 　　冬，发卒十万人，遣将军李息、郎中令徐自为征西羌，平之。

 　　楼船将军杨仆入越地，先陷寻陿，</font><font size=4px color="#009090"><font size=4px>〔陿，作陕音。姚氏曰：寻陿在始兴西三百里，近口也。陿，音狭。〕</font></font><font size=4px>破石门，</font><font size=4px color="#009090"><font size=4px>〔石门在番禺西北二十里。郡国志：吕嘉拒汉，积石江中为门，因名石门。〕</font></font><font size=4px>挫越锋，以数万人待伏波将军路博德至俱进，楼船居前，至番禺。南越王建德、相吕嘉城守。楼船居东南面，伏波居西北面。会暮，楼船攻败越人，纵火烧城。</font><font size=4px color="#009090"><font size=4px>〔败，蒲卖翻。〕</font></font><font size=4px>伏波为营，</font><font size=4px color="#009090"><font size=4px>〔师古曰：设营垒以待降者。〕</font></font><font size=4px>遣使者招降者，赐印绶，复纵令相招。</font><font size=4px color="#009090"><font size=4px>〔师古曰：来降者即赐以侯印，而放令还，更相招谕。复，扶又翻。〕</font></font><font size=4px>楼船力攻烧敌，驱而入伏波营中。黎旦，城中皆降。建德、嘉已夜亡入海，伏波遣人追之。校尉司马苏弘得建德，越郎都稽得嘉。</font><font size=4px color="#009090"><font size=4px>〔孟康曰：越中所自置郎也。考异曰：史记汉书表皆作"孙都"，南越传皆云"都稽"，今从传。〕</font></font><font size=4px>戈船、下濑将军兵及驰义侯所发夜郎兵未下，南越已平矣。遂以其地为南海、苍梧、郁林、合浦、交趾、九真、日南、珠厓、儋耳九郡。</font><font size=4px color="#009090"><font size=4px>〔南海，唐广州、循州之地。苍梧，注见上。郁林，唐桂州、郁林、党、绣州之地。合浦，唐廉、雷、潘州之地。交趾，唐安南之地。杜佑曰：南方夷人，其足大，指开广；若并足而立，其指交，故名交趾。刘欣期交州记曰：交趾之人出南定县，足骨无节，身有毛，卧者更扶乃得起。山海经：交胫国为人交胫。郭璞曰：脚胫曲戾相交，所谓"雕题、交趾"也。九真，唐爱州之地。日南，唐驩州之地。师古曰：言其在日之南，所谓开北户以向日者。珠厓、儋耳，唐琼管之地。应劭曰：二郡在大海厓岸之边，出真珠，故曰珠厓。儋耳者，种大耳，其渠率自谓王者，耳尤缓，下肩三寸。张晏曰：异物志，二郡在海中，东西千里，南北五百里。儋耳之人，镂其颊皮，上连耳匡，分为数支，状如羊肠，累耳而下垂。贤曰：儋耳故城，即今儋州义伦县。儋，丁甘翻。臣瓒曰：珠厓郡治瞫都，去长安七千三百二十四里，儋耳去长安七千三百三十五里，见茂陵书。〕</font></font><font size=4px>师还，上益封伏波；封楼船为将梁侯，苏弘为海常侯，都稽为临蔡侯，</font><font size=4px color="#009090"><font size=4px>〔徐广曰：海常在东莱。余以王子侯表参考，则海常侯当食邑琅邪。功臣表，临蔡侯食邑河内。〕</font></font><font size=4px>及越降将苍梧王赵光等四人皆为侯。</font><font size=4px color="#009090"><font size=4px>〔赵光封随桃侯，史定封安道侯，毕取封膫侯，居翁封湘城侯。考异曰：凡此等封侯者，年表皆有月日，为其先后难齐，故尽附于立功之处；后仿此。〕</font></font><font size=4px>

 　　公孙卿候神河南，言见仙人迹缑氏城上。</font><font size=4px color="#009090"><font size=4px>〔班志，缑氏县属河南郡。宋白曰：汉缑氏县故城，在今县东南二十五里。缑，工侯翻。〕</font></font><font size=4px>春，天子亲幸缑氏城视迹，问卿："得毋效文成、五利乎？"卿曰："仙者非有求人主，人主者求之；其道非宽假，神不来。言神事如迂诞，</font><font size=4px color="#009090"><font size=4px>〔师古曰：迂，回远也。诞，大言也。〕</font></font><font size=4px>积以岁月，乃可致也。"上信之。于是郡、国各除道，缮治宫观、名山、神祠以望幸焉。</font><font size=4px color="#009090"><font size=4px>〔观，古玩翻。〕</font></font><font size=4px>

 　　赛南越，祠泰一、后土，始用乐舞。</font><font size=4px color="#009090"><font size=4px>〔据郊祀志，五年秋，为伐南越告祷太一，故今赛祠。赛，先代翻。〕</font></font><font size=4px>

 　　驰义侯发南夷兵，欲以击南越。且兰君恐远行</font><font size=4px color="#009090"><font size=4px>〔且兰亦南夷种，帝开为县，属牂柯郡。且，音苴；子闾翻。〕</font></font><font size=4px>旁国虏其老弱，乃与其众反，杀使者及犍为太守。</font><font size=4px color="#009090"><font size=4px>〔犍，渠延翻。守，式又翻。〕</font></font><font size=4px>汉乃发巴、蜀罪人当</font><span class="h"><font size=4px>【严："当"改"尝"。】</font></font><font size=4px>击南越者八校尉，遣中郎将郭昌、卫广将而击之，</font><font size=4px color="#009090"><font size=4px>〔将，即亮翻。〕</font></font><font size=4px>诛且兰及邛君、莋侯，</font><font size=4px color="#009090"><font size=4px>〔邛君，邛都之君。莋侯，莋都之君。莋，才各翻；下同。〕</font></font><font size=4px>遂平南夷为牂</font><span class="h"><font size=4px>【章：十四行本"牂"作"（暂缺）"，乙十一行本同。】</font></font><font size=4px>柯郡。夜郎侯始倚南越，南越已灭，夜郎遂入朝，</font><font size=4px color="#009090"><font size=4px>〔朝，宜遥翻。〕</font></font><font size=4px>上以为夜郎王。冉駹皆振恐，请臣置吏，乃以邛都为越巂郡，</font><font size=4px color="#009090"><font size=4px>〔邛，渠容翻。越巂郡，唐为巂州。巂，音髓。〕</font></font><font size=4px>莋都为沈黎郡，</font><font size=4px color="#009090"><font size=4px>〔服虔曰：今蜀郡北部都尉所治本莋都。臣瓒曰：茂陵书，沈黎治莋都，去长安三千三百三十五里。唐为黎州地。〕</font></font><font size=4px>冉駹为汶山郡，</font><font size=4px color="#009090"><font size=4px>〔駹，莫江翻。应劭曰：今蜀郡岷山本冉駹地。宣帝地节四年，省岷山郡并蜀，今茂州诸羌之地是也。华阳国志：汶山，南接汉嘉，西接凉州酒泉，北接阴平，皆其地也。唐置茂州汶山县。注云，有岷山。类篇：汶，音"岷"。又据史记夏纪引禹贡"岷、嶓既艺"及"岷山之阳"及"岷山导江"之岷皆作"汶"，盖汉时古字通用也。康曰汶，音问，非也。〕</font></font><font size=4px>广汉西白马为武都郡。</font><font size=4px color="#009090"><font size=4px>〔高祖置广汉郡；唐为梓州。白马居武都仇池，班志所谓天池大泽。括地志：陇右成州、武州皆白马氐，其豪族杨氏居成州仇池山上。武都郡，唐阶、成、武等州地。〕</font></font><font size=4px>

 　　初，东越王余善上书，请以卒八千人从楼船击吕嘉；兵至揭阳，</font><font size=4px color="#009090"><font size=4px>〔班志，揭阳县属南海郡；唐为潮州。韦昭曰：揭，其逝翻。苏林音揭，师古音竭。〕</font></font><font size=4px>以海风波为解，不行，持两端，阴使南越。</font><font size=4px color="#009090"><font size=4px>〔使，疏吏翻。〕</font></font><font size=4px>及汉破番禺，不至。杨仆上书愿便引兵击东越；上以士卒劳倦，不许，令诸校屯豫章、梅岭以待命。</font><font size=4px color="#009090"><font size=4px>〔徐广曰：梅岭在会稽界。索隐曰：徐说非也。按今豫章三十里有梅岭，在洪崖山，当古驿道。杜佑曰：梅岭在虔州虔化县界。括地志：在虔化县东北一百二十八里。校，户教翻。〕</font></font><font size=4px>余善闻楼船请诛之，汉兵临境，乃遂反，发兵距汉道，号将军驺力等为吞汉将军，入白沙、武林、梅岭，</font><font size=4px color="#009090"><font size=4px>〔索隐曰：按今豫章北二百里接番阳界，地名白沙，沙东南八十里有武阳亭，东南三十里地名武林，当闽、越之京道。刘昫曰：武林，在苍梧猛陵县界，隋分猛陵置武林县，属永平郡，唐置龚州。〕</font></font><font size=4px>杀汉三校尉。是时，汉使大农张成、故山州侯齿将屯</font><font size=4px color="#009090"><font size=4px>〔齿，城阳共王子，坐酎金失侯，故书曰故侯。将，即亮翻；下仆将同。〕</font></font><font size=4px>弗敢击，却就便处，皆坐畏懦诛，余善自称武帝。

 　　上欲复使杨仆将，为其伐前劳，</font><font size=4px color="#009090"><font size=4px>〔为，于伪翻。〕</font></font><font size=4px>以书敕责之曰："将军之功独有先破石门、寻陿，非有斩将搴旗之实也，</font><font size=4px color="#009090"><font size=4px>〔师古曰：搴，拔取之也。〕</font></font><font size=4px>乌足以骄人哉！前破番禺，捕降者以为虏，</font><font size=4px color="#009090"><font size=4px>〔降，户江翻。〕</font></font><font size=4px>掘死人以为获，是一过也。使建德、吕嘉得以东越为援，</font><font size=4px color="#009090"><font size=4px>〔师古曰：以仆不穷追之，故令得以东越为援也。〕</font></font><font size=4px>是二过也。士卒暴露连岁，将军不念其勤劳，而请乘传行塞，</font><font size=4px color="#009090"><font size=4px>〔传，张恋翻。行，下孟翻。〕</font></font><font size=4px>因用归家，怀银、黄，垂三组，夸乡里，是三过也。</font><font size=4px color="#009090"><font size=4px>〔师古曰：银，银印也；黄，金印也。仆为主爵都尉，又为楼船将军，并将梁侯，故为三组。组，印绶也。〕</font></font><font size=4px>失期内顾，</font><font size=4px color="#009090"><font size=4px>〔师古曰：言顾思妻妾也。〕</font></font><font size=4px>以道恶为解，是四过也。问君蜀刀价而阳不知，</font><font size=4px color="#009090"><font size=4px>〔蜀刀，蜀中所作刀。师古曰：蜀刀，有环者也。〕</font></font><font size=4px>挟伪干君，</font><font size=4px color="#009090"><font size=4px>〔师古曰：干，犯也。〕</font></font><font size=4px>是五过也。受诏不至兰池，</font><font size=4px color="#009090"><font size=4px>〔兰池宫在渭城。如淳曰：本出军时欲使之兰池宫，顿而不至。〕</font></font><font size=4px>明日又不对；假令将军之吏，问之不对，令之不从，其罪何如？推此心在外，江海之间可得信乎？今东越深入，将军能率众以掩过不？"</font><font size=4px color="#009090"><font size=4px>〔不，读曰否。〕</font></font><font size=4px>仆惶恐对曰："愿尽死赎罪！"上乃遣横海将军韩说出句章，</font><font size=4px color="#009090"><font size=4px>〔班志，句章县属会稽郡。史记正义曰：句章故城，在越州鄮县西一百里。〕</font></font><font size=4px>浮海从东方往；楼船将军杨仆出武林，中尉王温舒出梅岭，以越侯为戈船、下濑将军，出若邪、白沙，</font><font size=4px color="#009090"><font size=4px>〔若邪，时属会稽山阴县界；今之若邪溪，在越州东南二十五里，曰五云溪。〕</font></font><font size=4px>以击东越。

 　　博望侯既以通西域尊贵，其吏士争上书言外国奇怪利害求使。天子为其绝远，非人所乐往，听其言，</font><font size=4px color="#009090"><font size=4px>〔师古曰：凡人皆不乐去，故有自请为使者即听而遣之。为，于伪翻。乐，音洛。使，疏吏翻；下同。〕</font></font><font size=4px>予节，募吏民，毋问所从来，</font><font size=4px color="#009090"><font size=4px>〔师古曰：不为限禁远近，虽家人私隶并许应募。予，读曰与。〕</font></font><font size=4px>为具备人众遣之，</font><font size=4px color="#009090"><font size=4px>〔为，于伪翻；下同。〕</font></font><font size=4px>以广其道。来还，不能毋侵盗币物及使失指，</font><font size=4px color="#009090"><font size=4px>〔师古曰：乖天子指意。〕</font></font><font size=4px>天子为其习之，辄覆按致重罪，以激怒令赎，</font><font size=4px color="#009090"><font size=4px>〔师古曰：言其串习，不以为难，必当更求充使，令立功以赎罪。〕</font></font><font size=4px>复求使，使端无穷，而轻犯法。</font><font size=4px color="#009090"><font size=4px>〔复，扶又翻。使，疏吏翻；下同。〕</font></font><font size=4px>其吏卒亦辄复盛推外国所有，言大者予节，言小者为副，</font><font size=4px color="#009090"><font size=4px>〔予，读曰与。〕</font></font><font size=4px>故妄言无行之徒皆争效之。</font><font size=4px color="#009090"><font size=4px>〔行，下孟翻。〕</font></font><font size=4px>其使皆贫人子，私县官赍物，</font><font size=4px color="#009090"><font size=4px>〔师古曰：言所赍官物，窃自用之，同于私物。〕</font></font><font size=4px>欲贱市以私其利。</font><font size=4px color="#009090"><font size=4px>〔师古曰：所市之物得利多，故不尽入官也。〕</font></font><font size=4px>外国亦厌汉使，人人有言轻重，</font><font size=4px color="#009090"><font size=4px>〔服虔曰：汉使言于外国，人人轻重不实。〕</font></font><font size=4px>度汉兵远不能至，而禁其食物以苦汉使。</font><font size=4px color="#009090"><font size=4px>〔师古曰：令其困苦也。度，徒洛翻。〕</font></font><font size=4px>汉使乏绝，积怨至相攻击。而楼兰、车师，小国当空道，</font><font size=4px color="#009090"><font size=4px>〔汉出西域有两道，南道从楼兰，北道从车师，故二国当汉使空道。师古曰：空，即孔也。〕</font></font><font size=4px>攻劫汉使王恢等尤甚，而匈奴奇兵又时遮击之。使者争言西域皆有城邑，兵弱易击。</font><font size=4px color="#009090"><font size=4px>〔易，以豉翻。〕</font></font><font size=4px>于是天子遣浮沮将军公孙贺将万五千骑出九原二千余里，至浮沮井而还；</font><font size=4px color="#009090"><font size=4px>〔浮沮，匈奴中井名。出军时，期贺至浮沮井，故以为将军之号。下匈河将军，其义类此。沮，子余翻。〕</font></font><font size=4px>匈河将军赵破奴将万余骑出令居数千里，至匈河水而还；</font><font size=4px color="#009090"><font size=4px>〔臣瓒曰：匈奴河水，去令居千里。〕</font></font><font size=4px>以斥逐匈奴，不使遮汉使，皆不见匈奴一人。乃分武威、酒泉地置张掖、敦煌郡，</font><font size=4px color="#009090"><font size=4px>〔应劭曰：敦，大也。煌，盛也。张掖，张国臂掖也。敦，音屯。张掖，昆邪王所居地，唐为甘州。敦煌，唐为沙州。考异曰：汉书武纪："元狩二年，浑邪王降，以其地为武威、酒泉郡。元鼎六年，分置张掖、敦煌郡。"而地理志云："张掖、酒泉郡，太初元年开；武威郡，太初四年开；敦煌郡，后元元年分酒泉置。" 今从武纪。〕</font></font><font size=4px>徙民以实之。

 　　是岁，齐相卜式为御史大夫。式既在位，乃言"郡、国多不便县官作盐铁器，苦恶</font><font size=4px color="#009090"><font size=4px>〔如淳曰："苦"或作"盬"，盬，不攻严也。臣瓒曰：谓作铁器民患苦其不好也。师古曰：二说非也。盐既味苦，器又脆恶，故总云苦恶也。余谓盐器，则官与牢盆是也；铁器，则官铸铁器是也。苦恶，专指盐铁器而言，如说未可厚非。〕</font></font><font size=4px>价贵，或强令民买之；而船有算，</font><font size=4px color="#009090"><font size=4px>〔船算及盐铁器，并见上卷四年，强，其两翻。〕</font></font><font size=4px>商者少，物贵。"</font><font size=4px color="#009090"><font size=4px>〔少，诗沼翻。〕</font></font><font size=4px>上由是不悦卜式。

 　　初，司马相如病且死，有遗书，颂功德，言符瑞，劝上封泰山。上感其言，会得宝鼎，上乃与公卿诸生议封禅。封禅用希旷绝，莫知其仪，而诸方士又言："封禅者合不死之名也。</font><font size=4px color="#009090"><font size=4px>〔汉书作"古不死之名"。〕</font></font><font size=4px>黄帝以上，封禅皆致怪物，与神通，秦皇帝不得上封。陛下必欲上，稍上即无风雨，遂上封矣。"</font><font size=4px color="#009090"><font size=4px>〔上，时掌翻。师古曰：稍，渐也。〕</font></font><font size=4px>上于是乃令诸儒采尚书、周官、王制之文，草封禅仪，数年不成。上以问左内史儿宽，宽曰："封泰山，禅梁父，昭姓考瑞，帝王之盛节也；</font><font size=4px color="#009090"><font size=4px>〔父，音甫。〕</font></font><font size=4px>然享荐之义，不着于经。</font><font size=4px color="#009090"><font size=4px>〔师古曰：封禅之享荐也，以非常礼，故经无其文。着，竹筯翻。〕</font></font><font size=4px>臣以为封禅告成，合祛于天地神只，</font><font size=4px color="#009090"><font size=4px>〔李奇曰：祛，开散；合，闭也；开闭于天地也。祛，丘居翻。〕</font></font><font size=4px>唯圣主所由，制定其当，</font><font size=4px color="#009090"><font size=4px>〔师古曰：当，犹中也。〕</font></font><font size=4px>非群臣之所能列。今将举大事，优游数年，使群臣得人人自尽，</font><font size=4px color="#009090"><font size=4px>〔师古曰：所言不同，各有执见也。〕</font></font><font size=4px>终莫能成。唯天子建中和之极，兼总条贯，金声而玉振之，</font><font size=4px color="#009090"><font size=4px>〔师古曰：言振扬德音，如金玉之声也。〕</font></font><font size=4px>以顺成天庆，垂万世之基。" 上乃自制仪，颇采儒术以文之。上为封禅祠器，以示群儒，或曰"不与古同"，于是尽罢诸儒不用。上又以古者先振兵释旅，然后封禅。

 　　元封元年（辛未、前一一〇）</font><font size=4px color="#009090"><font size=4px>〔应劭曰：始封泰山，故改元。〕</font></font><font size=4px>
 
 　　冬，十月，下诏曰："南越、东瓯，咸伏其辜；西蛮、北夷，颇未辑睦；</font><font size=4px color="#009090"><font size=4px>〔师古曰：辑，与集同。集，和也。〕</font></font><font size=4px>朕将巡边垂，躬秉武节，置十二部将军，亲帅师焉。"</font><font size=4px color="#009090"><font size=4px>〔帅，读曰率。〕</font></font><font size=4px>乃行，自云阳</font><font size=4px color="#009090"><font size=4px>〔班志，云阳县属左冯翊。〕</font></font><font size=4px>北历上郡、西河、五原，</font><font size=4px color="#009090"><font size=4px>〔元朔四年置西河郡，其地自汾、石州西北至塞下。〕</font></font><font size=4px>出长城，北登单于台，</font><font size=4px color="#009090"><font size=4px>〔杜佑曰：单于台在云州云中县西北百余里。〕</font></font><font size=4px>至朔方，临北河；</font><span class="h"><font size=4px>【章：十四行本"河"下有"勒兵十八万骑，旌旗径千余里，以见武节，威匈奴"十九字；乙十一行本同；张校同。】</font></font><font size=4px>遣使者郭吉告单于曰："南越王头已县于汉北阙。</font><font size=4px color="#009090"><font size=4px>〔县，古悬通。〕</font></font><font size=4px>今单于能战，天子自将待边；</font><font size=4px color="#009090"><font size=4px>〔将，即亮翻。〕</font></font><font size=4px>不能，即南面而臣于汉，何徒远走亡匿于幕北，寒苦无水草之地，毋为也！"语卒而单于大怒，</font><font size=4px color="#009090"><font size=4px>〔卒，子恤翻。〕</font></font><font size=4px>立斩主客见者，</font><font size=4px color="#009090"><font size=4px>〔师古曰：主客，主接诸客者也。见者，谓引见郭吉于单于者。〕</font></font><font size=4px>而留郭吉，迁之北海上，然匈奴亦讋，</font><font size=4px color="#009090"><font size=4px>〔讋，之涉翻。师古曰：失气也。〕</font></font><font size=4px>终不敢出。上乃还，祭黄帝冢桥山，</font><font size=4px color="#009090"><font size=4px>〔应劭曰：桥山在上郡阳周县。〕</font></font><font size=4px>释兵须如。</font><font size=4px color="#009090"><font size=4px>〔须如，地名。考异曰：汉书作"凉如"，今从史记。〕</font></font><font size=4px>上曰："吾闻黄帝不死，今有冢，何也？"公孙卿曰："黄帝已仙上天，群臣思慕，葬其衣冠。"</font><font size=4px color="#009090"><font size=4px>〔考异曰：史记、汉书皆云"或对"；汉武故事云"公孙卿对"，今取之。〕</font></font><font size=4px>上叹曰："吾后升天，群臣亦当葬吾衣冠于东陵乎？"</font><font size=4px color="#009090"><font size=4px>〔东陵，谓茂陵也。在长安东，故曰东陵。〕</font></font><font size=4px>乃还甘泉，类祠太一。</font><font size=4px color="#009090"><font size=4px>〔师古曰：类祠，谓以事类而祭也。〕</font></font><font size=4px>

 　　上以卜式不习文章，贬秩为太子太传，以儿宽代为御史大夫。

 　　汉兵入东越境，东越素发兵距险，使徇北将军守武林。楼船将军卒钱塘辕终古斩徇北将军。</font><font size=4px color="#009090"><font size=4px>〔班志，钱唐县属会稽郡。师古曰：辕，姓；终古，名。〕</font></font><font size=4px>故越衍侯吴阳以其邑七百人反攻越军于汉阳。越建成侯敖与繇王居股杀余善，以其众降。</font><font size=4px color="#009090"><font size=4px>〔据东越传，吴阳先在汉，汉使归喻余善，余善不听。及汉军至，阳以邑人攻越。书"故越衍侯"者，言其旧为越衍侯也。越衍侯及建成侯皆东越所封。〕</font></font><font size=4px>上封终古为御儿侯，</font><font size=4px color="#009090"><font size=4px>〔孟康曰：御儿，越中地，今吴南亭是也。国语曰：吾用御儿临之。宋祁注云：御儿，越北鄙，今嘉兴。史记正义曰："御"，今作"语"。语儿乡在苏州嘉兴县南七十里，临官道。〕</font></font><font size=4px>阳为卯石侯，居股为东成侯，敖为开陵侯；又封横海将军说为按道侯，横海校尉福为缭嫈侯，东越降将多军为无锡侯。</font><font size=4px color="#009090"><font size=4px>〔"卯石侯"，功臣表作"外石"，食邑于济南。"东成"作"东城"，属九江郡。开陵，侯国，属临淮郡。"按道"，功臣表作"安道"，食邑于南阳。索隐曰：缭嫈，县名。师古曰：缭，音辽。嫈，于耕翻。横海校尉福，城阳共王子海常侯福也，坐法失侯，以今功封缭嫈侯。服虔曰：嫈，音莹。刘伯庄曰：纡营翻。无锡县，属会稽郡。〕</font></font><font size=4px>上以闽地险阻，数反覆，</font><font size=4px color="#009090"><font size=4px>〔数，所角翻。〕</font></font><font size=4px>终为后世患，乃诏诸将悉其民徙于江、淮之间，遂虚其地。</font><font size=4px color="#009090"><font size=4px>〔虚，如字，康读曰墟。〕</font></font><font size=4px>

 　　春，正月，上行幸缑氏，</font><font size=4px color="#009090"><font size=4px>〔考异曰：封禅书、郊祀志作"三月"；汉书武纪及荀纪皆作"正月"，今从之。〕</font></font><font size=4px>礼祭中岳太室，从官在山下闻若有言"万岁"者三。</font><font size=4px color="#009090"><font size=4px>〔荀悦曰：万岁，神称之也。从，才用翻。〕</font></font><font size=4px>诏祠官加增太室祠，禁无伐其草木，以山下户三百为之奉邑。</font><font size=4px color="#009090"><font size=4px>〔奉，扶用翻。〕</font></font><font size=4px>

 　　上遂东巡海上，行礼祠八神。齐人之上疏言神怪、奇方者以万数，乃益发船，令言海中神山者数千人求蓬莱神人。公孙卿持节常先行，候名山，至东莱，</font><font size=4px color="#009090"><font size=4px>〔东莱，春秋莱子之国；高祖置莱郡；唐为登、莱二州之地。〕</font></font><font size=4px>言："夜见大人，长数丈，</font><font size=4px color="#009090"><font size=4px>〔长，直亮翻。〕</font></font><font size=4px>就之则不见，其迹甚大，类禽兽云。"群臣有言："见一老父牵狗，言『吾欲见巨公』，</font><font size=4px color="#009090"><font size=4px>〔郑氏曰：巨公，天子也。张晏曰：天子为天下父，故曰巨公。师古曰：巨，大也。〕</font></font><font size=4px>已忽不见。"上既见大迹，未信，及群臣又言老父，则大以为仙人也，宿留海上；</font><font size=4px color="#009090"><font size=4px>〔师古曰：宿留，谓有所须待也。宿，先就翻。留，方就翻。〕</font></font><font size=4px>与方士传车及间使求神仙，人以千数。</font><font size=4px color="#009090"><font size=4px>〔师古曰：间，微也；随间隙而行也。〕</font></font><font size=4px>

 　　夏，四月，还，至奉高，</font><font size=4px color="#009090"><font size=4px>〔奉高，泰山郡治所。〕</font></font><font size=4px>礼祠地主于梁父。</font><font size=4px color="#009090"><font size=4px>〔地主，八神之一也。梁父县属泰山郡。父，音甫。〕</font></font><font size=4px>乙卯，令侍中儒者皮弁、搢绅，射牛行事，</font><font size=4px color="#009090"><font size=4px>〔续汉志：委貌、皮弁同制，长七寸，高四寸，制如覆盆，前高广，后卑锐，所谓"夏之母追、殷之章甫"者也。委貌，以皂绢为之；皮弁，以鹿皮为之。沈约曰：古者贵贱皆执笏，其有事则搢之于腰带，所谓"搢绅之士"者，搢笏而垂绅。绅，带也，长三尺。天子有事必自射牛，示亲杀也；今采此礼以为封禅议。〕</font></font><font size=4px>封泰山下东方，</font><font size=4px color="#009090"><font size=4px>〔考异曰：武纪："癸卯，上还，登封泰山。"盖癸卯自海上还，乙卯至泰山行事也。〕</font></font><font size=4px>如郊祠泰一之礼。封广丈二尺，高九尺，</font><font size=4px color="#009090"><font size=4px>〔广，古旷翻，度广曰广。高，居号翻，度高曰高。〕</font></font><font size=4px>其下则有玉牒书，书祕。礼毕，天子独与侍中、奉车都尉霍子侯上泰山，</font><font size=4px color="#009090"><font size=4px>〔服虔曰：子侯，霍去病子也。上，时掌翻；下同。〕</font></font><font size=4px>亦有封，其事皆禁。明日，下阴道。</font><font size=4px color="#009090"><font size=4px>〔山北为阴。〕</font></font><font size=4px>丙辰，禅泰山下址</font><font size=4px color="#009090"><font size=4px>〔师古曰：址者，山之基足。址，音止。〕</font></font><font size=4px>东北肃然山，如祭后土礼，天子皆亲拜见，</font><font size=4px color="#009090"><font size=4px>〔见，贤遍翻；下同。〕</font></font><font size=4px>衣尚黄，而尽用乐焉。江、淮间茅三脊为神藉，</font><font size=4px color="#009090"><font size=4px>〔藉，才夜翻；荐也。〕</font></font><font size=4px>五色土益杂封。其封禅祠，夜若有光，昼有白云出封中。</font><font size=4px color="#009090"><font size=4px>〔师古曰：云出于所封之中。〕</font></font><font size=4px>天子从禅还，坐明堂，</font><font size=4px color="#009090"><font size=4px>〔班志，明堂在奉高西南四里。臣瓒曰：郊祀志：初，天子封泰山，泰山东北址，古时有明堂处，则此所坐者也。明年秋，乃作明堂。〕</font></font><font size=4px>群臣更上寿颂功德。</font><font size=4px color="#009090"><font size=4px>〔更，互也，工衡翻。〕</font></font><font size=4px>诏曰："朕以眇身承至尊，兢兢焉惟德菲薄，不明于礼乐，故用事八神。遭天地况施，</font><font size=4px color="#009090"><font size=4px>〔应劭曰：况，赐也。施，与也。言天地神灵乃赐我瑞应。施，式智翻。〕</font></font><font size=4px>着见景象，屑然如有闻，</font><font size=4px color="#009090"><font size=4px>〔臣瓒曰：闻呼万岁者三，是也。〕</font></font><font size=4px>震于怪物，欲止不敢，遂登封泰山，至于梁父，然后升襢肃然</font><font size=4px color="#009090"><font size=4px>〔襢，与禅同。〕</font></font><font size=4px>自新，嘉与士大夫更始，</font><font size=4px color="#009090"><font size=4px>〔更，工衡翻；下同。〕</font></font><font size=4px>其以十月为元封元年。行所巡至，博、奉高、蛇丘、历城、梁父，</font><font size=4px color="#009090"><font size=4px>〔博与蛇丘属泰山郡。博县有泰山庙。岱山在西北。师古曰：蛇，音移。历城县属济南郡。〕</font></font><font size=4px>民田租逋赋，皆贷除之，无出今年算。赐天下民爵一级。"又以五载一巡狩，用事泰山，令诸侯各治邸泰山下。</font><font size=4px color="#009090"><font size=4px>〔载，子亥翻。治，直之翻；下同。〕</font></font><font size=4px>

 　　天子既已封泰山，无风雨，而方士更言蓬莱诸神若将可得，于是上欣然庶几遇之，复东至海上望焉。</font><font size=4px color="#009090"><font size=4px>〔几，居衣翻。复，扶又翻。〕</font></font><font size=4px>上欲自浮海求蓬莱，群臣谏，莫能止。东方朔曰："夫仙者，得之自然，不必躁求。</font><font size=4px color="#009090"><font size=4px>〔躁，则到翻。〕</font></font><font size=4px>若其有道，不忧不得；若其无道，虽至蓬莱见仙人，亦无益也。臣愿陛下第还宫静处以须之，</font><font size=4px color="#009090"><font size=4px>〔处，昌吕翻。须，待也。〕</font></font><font size=4px>仙人将自至。"上乃止。会奉车霍子侯暴病，一日死。子侯，去病子也，上甚悼之；乃遂去，并海上，</font><font size=4px color="#009090"><font size=4px>〔并，步浪翻。上，时掌翻。〕</font></font><font size=4px>北至碣石，巡自辽西，历北边，至九原，五月，乃至甘泉。凡周行万八千里云。

 　　先是，桑弘羊为治粟都尉，领大农</font><font size=4px color="#009090"><font size=4px>〔原父曰：大司农，旧治粟内史耳，弘羊为搜粟都尉也。先，悉荐翻。〕</font></font><font size=4px>尽管天下盐铁。弘羊作平准之法，令远方各以其物如异时商贾所转贩者</font><font size=4px color="#009090"><font size=4px>〔贾，音古。〕</font></font><font size=4px>为赋而相灌输。置平准于京师，都受天下委输。</font><font size=4px color="#009090"><font size=4px>〔委，于伪翻。输，音戍。〕</font></font><font size=4px>大农诸官，尽笼天下之货物，贵即卖之，贱则买之，欲使富商大贾无所牟大利，</font><font size=4px color="#009090"><font size=4px>〔如淳曰：牟，取也。〕</font></font><font size=4px>而万物不得腾踊。至是，天子巡狩郡县，所过赏赐，用帛百余万匹，钱金以巨万计，皆取足大农。弘羊又请</font><span class="h"><font size=4px>【章：十四行本"请"下有"令"字；乙十一行本同；孔本同。】</font></font><font size=4px>吏得入粟补官及罪人赎罪。山东漕粟益岁六百万石，一岁之中，太仓、甘泉仓满，边余谷，诸物均输，帛五百万匹，民不益赋而天下用饶。于是弘羊赐爵左庶长，黄金再百斤焉。

 　　是时小旱，上令官求雨。卜式言曰："县官当食租衣税而已，</font><font size=4px color="#009090"><font size=4px>〔师古曰：衣，于既翻。〕</font></font><font size=4px>今弘羊令吏坐市列肆，贩物求利，烹弘羊，天乃雨。"

 　　秋，有星孛于东井，</font><font size=4px color="#009090"><font size=4px>〔晋天文志：东井八星，天之南门，黄道所经。又曰：东井，雍州分。孛，蒲内翻；下同。〕</font></font><font size=4px>后十余日，有星孛于三台。</font><font size=4px color="#009090"><font size=4px>〔天文志：魁下六星，两两而比，曰三台。〕</font></font><font size=4px>望气王朔言："候独见填星出如瓜，食顷，复入。"</font><font size=4px color="#009090"><font size=4px>〔填星，土星也。填，读曰镇。〕</font></font><font size=4px>有司皆曰："陛下建汉家封禅，天其报德星云。"</font><font size=4px color="#009090"><font size=4px>〔师古曰：德星，即填星也。言天以德星报于帝。〕</font></font><font size=4px>

 　　齐怀王闳薨，无子，国除。</font><font size=4px color="#009090"><font size=4px>〔闳，元狩六年受封。〕</font></font><font size=4px>
</font><!--/HTMLBUILERPART0--><font size=4px>