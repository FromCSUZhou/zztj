<font size=4px>　　後周紀二</font><font size=4px color="#009090"><font size=4px>〔起玄默困敦（壬子）九月，盡閼逢攝提格（甲寅）四月，凡一年有奇。〕</font></font><font size=4px>

 　　太祖聖神恭肅文武孝皇帝中

 　　廣順二年（壬子、九五二）

 　　1九月，甲寅朔，吳越丞相裴堅卒。以台州刺史吳延福同參相府事。

 　　2庚午，敕北边吏民毋得入契丹境俘掠。

 　　3契丹將高謨翰以葦桒渡胡盧河入寇，</font><font size=4px color="#009090"><font size=4px>〔胡盧河，在深、冀之間，橫亙數百里。丁度曰：胡盧河，即衡漳之別名。〕</font></font><font size=4px>至冀州，成德節度使何福進遣龍捷都指揮使劉誠誨等屯貝州以拒之。</font><font size=4px color="#009090"><font size=4px>〔九域志：貝州，北至冀州一百二十里。〕</font></font><font size=4px>契丹聞之，遽引兵北渡；所掠冀州丁壯數百人，望見官軍，爭鼓譟，欲攻契丹，官軍不敢應，契丹盡殺之。

 　　4蜀山南西道節度使李廷珪奏周人聚兵關中，請益兵為備。蜀奉鑾肅衛都虞候趙進將兵以備北漢，乃引還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　5唐武安節度使邊鎬，昏懦無斷，</font><font size=4px color="#009090"><font size=4px>〔斷，丁亂翻。〕</font></font><font size=4px>在湖南，政出多門，不合眾心。吉水人歐陽廣上書，</font><font size=4px color="#009090"><font size=4px>〔吉水，古吉陽縣地，久廢，唐置吉水縣，屬吉州。九域志：在州東北四十里。宋白曰：隋開皇十人廢吉陽縣入廬陵縣。大業分廬陵縣水東十一鄉為吉水縣。〕</font></font><font size=4px>言：「鎬非將帥才，必喪湖南，</font><font size=4px color="#009090"><font size=4px>〔將，即亮翻。帥，所類翻。喪，息浪翻。〕</font></font><font size=4px>宜別擇良帥，益兵以救其敗。」不報。

 　　唐主使鎬經略朗州，有自朗州來者，多言劉言忠金，鎬田是不為備。唐主召劉言入朝，</font><font size=4px color="#009090"><font size=4px>〔朝，宜遙翻。〕</font></font><font size=4px>言不行，謂王逵曰：「唐；必伐我，柰何﹖」逵曰：「武陵負江湖之險，</font><font size=4px color="#009090"><font size=4px>〔朗州，武陵郡。〕</font></font><font size=4px>帶甲數萬，安能拱手受制於人！邊鎬撫御無方，士民不附，可一戰擒也。」言猶豫未決，周行逢曰：「機事貴速，緩則彼為之備，不可圖也。言乃以逵、行逢及牙將何敬真、張倣、蒲公益、朱全琇、</font><font size=4px color="#009090"><font size=4px>〔琇，音秀。〕</font></font><font size=4px>宇文瓊、彭萬和、潘叔嗣、張文表十人皆為指揮使，部分發兵。</font><font size=4px color="#009090"><font size=4px>〔分，扶問翻。〕</font></font><font size=4px>叔嗣、文表，皆朗州人也。行逢能謀，文表善戰，叔嗣果敢，三人多相須成功，情款甚呢。</font><font size=4px color="#009090"><font size=4px>〔呢，尼質翻。〕</font></font><font size=4px>

 　　諸將欲召漵州酋長苻彥通為援，漵，音敘。苻，讀曰蒲。酋，慈由翻。長，知兩翻。苻彥通自謂苻秦苗裔。〕行逢曰：「蠻貪而無義，前年從馬肴萼入潭州，焚掠無遺。</font><font size=4px color="#009090"><font size=4px>〔事見二百八十九卷漢隱帝乾祐三年。〕</font></font><font size=4px>吾兵以義舉，往無不克，烏用此物，使暴殄百姓哉！」乃上。然亦畏彥通為後患，以蠻酋土團都指揮使劉桊為群蠻所憚，</font><font size=4px color="#009090"><font size=4px>〔桊，他牢翻。〕</font></font><font size=4px>補西境鎮遏使以備之。

 　　冬，十月，逵等將兵分道趣長沙，</font><font size=4px color="#009090"><font size=4px>〔趣，七喻翻。〕</font></font><font size=4px>以孫朗、曹進為先鋒使，</font><font size=4px color="#009090"><font size=4px>〔孫朗、曹進奔朗州，見上卷是年正月。〕</font></font><font size=4px>邊鎬遣指揮使郭再誠等將兵屯益陽以拒之。戊子，逵等克沅江，</font><font size=4px color="#009090"><font size=4px>〔沅，音元。沅江，漢益陽縣地，隋改為安樂，又改為沅江，乾寧中改為橋江，楚復為沅江，屬朗州。九域志：在岳州西南一百二十六里。〕</font></font><font size=4px>執都監劉承遇，裨將李師德帥眾五百降之。</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>壬辰，逵等合軍士舉小舟自蔽，直造益陽，</font><font size=4px color="#009090"><font size=4px>〔造，七到翻。〕</font></font><font size=4px>四面斧寨而入，遂克之，殺戍兵二千人。邊鎬告急於唐。甲午，逵等克橋口及湘陰，</font><font size=4px color="#009090"><font size=4px>〔九域志：潭州長沙縣有橋口鎮。〕</font></font><font size=4px>乙未，至潭州，邊鎬嬰城自守；救兵未至，城中兵少，丙申夜，鎬棄城走，吏民俱潰。醴陵門橋折，醴陵門，潭州城東門。折，而設翻。〕死者萬餘人，道州刺史廖偃為亂兵所殺。丁酉旦，王逵入城，自稱武平度副使、權知軍府事，</font><font size=4px color="#009090"><font size=4px>〔「武平」當作「武安」。軍府，謂潭州軍府也。〕</font></font><font size=4px>以何敬真為行軍司馬。遣敬真等追鎬，不及，斬首五百級。蒲公益攻岳州，</font><font size=4px color="#009090"><font size=4px>〔風俗通：漢有詹事蒲昌。又晉書載記：氐酋蒲洪之先，其家池中蒲生，長五丈，如竹形，時咸謂之「蒲家」，因以為氏，其後改姓苻。則蒲之所自出有二焉。〕</font></font><font size=4px>唐岳州刺史宋德權走，劉言以公益權知岳州。唐將守湖南諸州者，聞長沙陷，相繼遁去。劉言盡復馬氏嶺北故地，惟郴、連入于南漢。</font><font size=4px color="#009090"><font size=4px>〔郴，尹林翻。〕</font></font><font size=4px>

 　　6契丹瀛、莫、幽州大水，流民入塞散居河北者數十萬口，契丹州縣亦不之禁。詔所在賑給存處之，</font><font size=4px color="#009090"><font size=4px>〔賑，津忍翻。處，昌呂翻。〕</font></font><font size=4px>中國民先為所掠，得歸者什五六。

 　　7丁未，榖以病臂久未愈，</font><font size=4px color="#009090"><font size=4px>〔李榖病臂如上卷是年六月。「榖」上須有「李」字，文乃明。〕</font></font><font size=4px></font><span class="h"><font size=4px>【章：十二行本正有「李」字；孔本同；熊校云宋本無「李」字，不知所據何宋本。】</font></font><font size=4px>三表辭位，帝遣中使諭指曰：「卿所掌至重，</font><font size=4px color="#009090"><font size=4px>〔謂李榖掌三司金榖也。〕</font></font><font size=4px>朕難其人，苟事功克集，何必朝禮！</font><font size=4px color="#009090"><font size=4px>〔朝，直遙翻。〕</font></font><font size=4px>朕今於便殿待卿，可暫入相見。」榖未能執筆，詔以三司務繁，令刻名印用之。

 　　8辛亥，敕：「民有訴訟，必先歷縣州及觀察使處 決，不直，</font><font size=4px color="#009090"><font size=4px>〔處，昌呂翻。〕</font></font><font size=4px>乃聽訟於</font><span class="h"><font size=4px>【章：十二行本「訟」作「詣」，無「於」字；乙十一行本同；孔本同；張校同。】</font></font><font size=4px>臺省，或自不能書牒，情人書者，必 書所倩姓名、居處。若無可倩，聽執素紙。所訴必須己事，毋得挾私客訴。」</font><font size=4px color="#009090"><font size=4px>〔倩，七政翻，假倩也。事不干己，妄興詞訴，謂之客訴。〕</font></font><font size=4px>

 　　9慶州刺史郭彥欽性貪，野雞族多羊馬，</font><font size=4px color="#009090"><font size=4px>〔五代會要：党項野雞族，居慶州北。〕</font></font><font size=4px>彥欽故擾之以求賂，野雞族遂反，剽掠綱商；</font><font size=4px color="#009090"><font size=4px>〔剽，匹妙翻。綱商，往沿邊販易者。薛史：慶州北十五里寡婦山，有蕃部曰野雞族。刺史郭彥欽擅加糴鹽錢，民夷流怨。蕃族獷悍，好為不法，彥欽乃奏野雞族掠奪矕商。〕</font></font><font size=4px>帝命寧、環二州合兵討之。</font><font size=4px color="#009090"><font size=4px>〔唐於古鳴沙之地置威州，周改曰環州。九域志：寧州北至慶戔一百二十里；環州南至慶州一百八十里。〕</font></font><font size=4px>

 　　10劉言遣使來告，稱：「湖南世事朝廷，不幸為鄰寇所陷，</font><font size=4px color="#009090"><font size=4px>〔鄰寇，謂台也。〕</font></font><font size=4px>臣雖不奉詔，輒糾合義兵，削平舊國。」</font><font size=4px color="#009090"><font size=4px>〔言削平湖南舊楚之地。〕</font></font><font size=4px>

 　　唐主削邊鎬官爵，流饒州。初，鎬以都虞候從查文徽候查文徽克建州，</font><font size=4px color="#009090"><font size=4px>〔事見二百八十五卷晉齊王開運一年，唐主之保大三年也。〕</font></font><font size=4px>凡所俘獲皆全之，建人謂之「邊佛子」；及克潭州，市不易肆，</font><font size=4px color="#009090"><font size=4px>〔事見上卷元年，唐之保大九年也。〕</font></font><font size=4px>潭人謂之「邊菩薩」；</font><font size=4px color="#009090"><font size=4px>〔菩，薄乎翻。薩，桑葛翻。釋典：菩，普也；薩，濟也；言能普濟眾生也。〕</font></font><font size=4px>既而為節度使，政無綱紀，惟日設齋供，</font><font size=4px color="#009090"><font size=4px>〔供，居用翻。〕</font></font><font size=4px>盛脩佛事，潭人失望，謂之「邊和尚」矣。

 　　左僕射同平章事馮延己、右僕射同平章事孫晟上表請罪；皆釋之。晟陳請不已，乃與延己皆罷守本官。

 　　唐主以比年出師無功，</font><font size=4px color="#009090"><font size=4px>〔比，毗至翻。〕</font></font><font size=4px>乃議休兵息民。或曰：「願陛下數十年不用兵，可小康矣！」唐主曰：「將終身不用，何數十年之有！」</font><font size=4px color="#009090"><font size=4px>〔人非金石，台主自謂真能享無疆之壽乎！然欲終身不用兵，而周兵已至淮上矣。〕</font></font><font size=4px>唐主思歐陽廣之言，拜本縣令。</font><font size=4px color="#009090"><font size=4px>〔以歐陽廣言邊鎬必敗，其言驗也。〕</font></font><font size=4px>

 　　11十一月，辛未，徙保義節度使折從阮為靜難度使，</font><font size=4px color="#009090"><font size=4px>〔折從阮自陝州徙邠州。難，乃旦翻；下同。〕</font></font><font size=4px>討野雞族。

 　　12癸酉，敕：「約每歲民間所輸牛皮，三分減二；計田十頃，稅取一皮，餘聽民自用及賣，買，惟禁賣於敵國。」先是，兵興以來，</font><font size=4px color="#009090"><font size=4px>〔先，悉薦翻。〕</font></font><font size=4px>禁民私賣買牛皮，悉令輸官受直唐明宗之世，有司止償以鹽；晉天福中，并鹽不給。漢法，犯私牛皮一寸抵死，然民間日用實不可無。帝素知其弊，至是，李榖建議，均於田畝，公私便之。

 　　13十二月，丙戌，河決鄭、滑，遣使行視脩塞。</font><font size=4px color="#009090"><font size=4px>〔行，下孟翻。塞，悉則翻。〕</font></font><font size=4px>

 　　14甲午，前靜難節度使侯章獻買宴絹千匹，銀五百兩；帝不受，曰：「諸候入覲天子，宜有宴犒，豈待買邪！</font><font size=4px color="#009090"><font size=4px>〔五代之時不特方鎮入朝買宴，唐明宗天成二年三月，幸會節園，群臣買宴，則在朝之臣亦買宴矣。犒，苦到翻。〕</font></font><font size=4px>自今如此比者，皆不受。」

 　　15王逵將兵及洞蠻五萬攻郴州，</font><font size=4px color="#009090"><font size=4px>〔郴，丑林翻。〕</font></font><font size=4px>南漢將潘崇徹救之，遇于蠔石。</font><font size=4px color="#009090"><font size=4px>〔蠔石，在郴州義章縣。蠔，音豪。〕</font></font><font size=4px>崇徹登高望湖南兵，曰：「疲而不整，可破也。」縱擊，大破之，伏尸八十里。

 　　16翰林學士徐台符請誅誣告李崧者葛延遇及李澄，</font><font size=4px color="#009090"><font size=4px>〔誣李崧事見二百八十八卷漢乾祐元年。徐台符素與李崧善，故為請誅誣告者。〕</font></font><font size=4px>馮道以為屢更赦，不許。</font><font size=4px color="#009090"><font size=4px>〔更，工衡翻。〕</font></font><font size=4px>王峻嘉台符之義，白於帝，癸卯，收延遇、澄，誅之。

 　　17劉言表稱潭州殘破，乞移使府治朗州，使，疏吏翻。〕且請貢獻、賣茶，悉如馬氏故事；許之。

 　　18唐江西觀察使楚王馬希萼入朝，唐主留之，後數年，卒於金陵，謚曰恭孝。

 　　19初，麟州土豪楊信自為刺史，受命于周。信卒，子重訓嗣，</font><font size=4px color="#009090"><font size=4px>〔考異曰：「崇訓」或作「崇勳」。世宗實錄作「崇訓」，後蓋避梁王宗訓改名也。按考異則「重訓」當作「崇訓」。〕</font></font><font size=4px>以州降北漢；至是，為群羌所圍，復歸款，</font><font size=4px color="#009090"><font size=4px>〔復，扶又翻。〕</font></font><font size=4px>求救於夏、府二州。</font><font size=4px color="#009090"><font size=4px>〔夏州，李彝殷；府州，折德扆。九域志：麟州，西北至夏州一百二十里，東北至府州一百二十里。〕</font></font><font size=4px>

 　　三年（癸丑、九五三）

 　　1春，正月，丙辰，以武平留後劉言為武平節度使，制置武安，靜江等軍事、同平章事；以王逵為武安節度仗，何敬真為靜江節度使，周行逢為武安行軍司馬。</font><font size=4px color="#009090"><font size=4px>〔王逵既得潭州，則殺何敬真；既殺何敬真，則攻劉言而併朗州。〕</font></font><font size=4px>

 　　2詔折從阮：「野雞族能改過者，拜官賜金帛，不則進兵討之。」壬戌，從阮奏：「酋長李萬全等受詔立誓外，</font><font size=4px color="#009090"><font size=4px>〔酋，慈秋翻。長，知兩翻。〕</font></font><font size=4px>自餘猶不服，方討之。」

 　　3前世屯田皆在邊地，使戍兵佃之。</font><font size=4px color="#009090"><font size=4px>〔佃，亭年翻。〕</font></font><font size=4px>唐末，中原宿兵，所在皆置營田以耕曠土；其後又募高貲戶使乾課佃之，</font><font size=4px color="#009090"><font size=4px>〔輸，舂遇翻；下歲輸同。〕</font></font><font size=4px>戶部別置官司總領，不隸州縣，或丁多無役，或容庇奸盜，州縣不能詰。</font><font size=4px color="#009090"><font size=4px>〔詰，去吉翻。〕</font></font><font size=4px>梁太祖擊淮南，掠得牛以千萬計，</font><font size=4px color="#009090"><font size=4px>〔朱金忠大掠淮南見二百六十五卷唐昭宗天祐元年。〕</font></font><font size=4px>給東南諸州農民，仗歲輸租。自是歷數十年，牛死而租不除，民甚苦之。帝素知其弊，會閤門使、知青州張凝上便宜，請罷營田務，李榖亦以為言，乙丑，敕：「悉罷戶部營田務，以其民隸戔縣；其田、廬、牛、農器，並賜見佃者為永業，</font><font size=4px color="#009090"><font size=4px>〔見，賢遍翻。〕</font></font><font size=4px>悉除租牛課。」是歲，戶部增三萬餘戶。民既得為永業，始敢葺屋植木，獲地利數倍。或言：「營田有肥饒者，不若鬻之，可得錢數十萬緡以資國。」帝曰：「利在於民，猶在國也，朕用此錢何為！」

 　　4萊州刺史葉仁魯，帝之故吏也，</font><font size=4px color="#009090"><font size=4px>〔按葉仁魯，漢高祖之親將也，天福十二年，嘗破契丹于承天軍；今曰帝之故吏，必嘗事帝於樞密院，或討汀中、鎮鄴都時也。〕</font></font><font size=4px>坐贓絹萬五千匹，錢千緡，庚午，賜死；帝遣大使賜以酒食曰：「汝自抵國法，吾無如之何！當存恤汝母。」仁魯感泣。

 　　5帝以河決為憂，王峻自請往行視，許之。</font><font size=4px color="#009090"><font size=4px>〔行，下孟翻。〕</font></font><font size=4px>鎮寧節度使榮屢求入朝，峻忌其英烈，每沮止之。</font><font size=4px color="#009090"><font size=4px>〔沮，在呂翻。〕</font></font><font size=4px>閏月，榮復求入朝，</font><font size=4px color="#009090"><font size=4px>〔復，夫又翻。〕</font></font><font size=4px>會峻在河上，帝乃許之。

 　　6契丹寇定州，圍義豐軍，</font><font size=4px color="#009090"><font size=4px>〔時置義豐軍於定州義豐縣。〕</font></font><font size=4px>定和都指揮仗楊弘裕夜擊其營，大獲，契丹遁去。又寇鎮州，本道兵擊走之。

 　　7丙申，鎮寧節度仗榮入朝。故李守貞騎士馬全又從榮入朝，帝召見，補殿前指揮使，謂左右曰：「全又忠於所事，昔在河中，屢挫吾軍，</font><font size=4px color="#009090"><font size=4px>〔謂漢乾祐間，帝討李成貞時也。〕</font></font><font size=4px>汝輩宜效之。」王峻聞榮入朝，遽自河上歸，戊戌，至大梁。

 　　8彰武節度使高允權卒，其子牙內指揮仗紹基謀襲父位，詐稱允權疾病，表己知軍府事。觀察判官李彬切諫，紹基怒，斬之，辛巳，以彬謀反聞。

 　　9王峻固求領藩鎮，帝不得已，以</font><span class="h"><font size=4px>【章：十二行本「以」上有「壬寅」二字；乙十一行本同；孔本同；張校同；退齋校同。】</font></font><font size=4px>峻兼平盧節度使。

 　　10高紹基屢奏雜虜犯邊，冀得承襲，帝遣六宅使張仁謙詣延州巡檢，</font><font size=4px color="#009090"><font size=4px>〔職官分紀曰：台置十宅、六宅使，以諸王所屬為召，或總云十六宅，後曰六宅。〕</font></font><font size=4px>紹基不能匿，始發父喪。

 　　11戊申，折从阮奏降野鸡二十一族。

 　　12唐草澤邵棠上言：</font><font size=4px color="#009090"><font size=4px>〔布衣未有朝命者，謂之草澤。上，時掌翻。〕</font></font><font size=4px>「近游淮上，聞周主恭儉，增脩德政。吾兵新破於潭、朗，</font><font size=4px color="#009090"><font size=4px>〔謂邊鎬潭州之敗也。〕</font></font><font size=4px>恐其有南征之志，宜為之備。」</font><font size=4px color="#009090"><font size=4px>〔智識之士，何國無之！顧用與不用耳。〕</font></font><font size=4px>

 　　13初，王逵既得潭州，</font><font size=4px color="#009090"><font size=4px>〔事見上卷十月。〕</font></font><font size=4px>以指揮使何敬真為靜江節度使，朱全琇為安節度副使，張文表為武平度副使，周行逄為武安行軍司馬。敬真、全琇各置牙兵，與逵分廳視事，吏民莫知所從。每宴集，諸將使酒，紛拏如市，無復上下之分，拏，奴加翻。分，扶問翻。〕唯行逄、文表事逵盡禮，逵親愛之。敬真與逵不協，辭歸朗州，又不能事劉言，與全琇謀作亂。言素忌逵之強，疑逵使敬真伺己，將討之，逵聞之，甚懼。</font><font size=4px color="#009090"><font size=4px>〔伺，相吏翻。〕</font></font><font size=4px>行逢曰：「劉言素不與吾輩同心，何敬真、朱全琇恥在公下，公宜早圖之。」逵喜曰：「與公共除凶黨，同治潭、朗，</font><font size=4px color="#009090"><font size=4px>〔周行逢之據有潭、朗，自此造端矣。治，宜之翻。〕</font></font><font size=4px>夫復何憂！」</font><font size=4px color="#009090"><font size=4px>〔夫，音扶。復扶又翻。〕</font></font><font size=4px>會南漢寇全、道、永州，行逢請：「身至朗州說言，</font><font size=4px color="#009090"><font size=4px>〔說，式芮翻。〕</font></font><font size=4px>遣敬真、全琇南討，</font><font size=4px color="#009090"><font size=4px>〔南討者，拒南漢之兵。〕</font></font><font size=4px>俟至長沙，以計取之，如掌中物耳。」逵從之。行逢至朗州，言以敬真為南面行營招討使，全琇為先鋒使，將牙兵百餘人會潭州兵以禦南漢。二人至長沙，逵出郊迎，相見甚歡，宴飲連日，多以美妓餌之，</font><font size=4px color="#009090"><font size=4px>〔妓，渠綺翻。〕</font></font><font size=4px>敬真因淹留不進。朗州指揮使李仲遷部兵三千人久戍潭州，敬真使之先發，趣嶺北，</font><font size=4px color="#009090"><font size=4px>〔全、道、永三州皆在大庾嶺之北。趣，七喻翻。〕</font></font><font size=4px>都頭符會等因士卒思歸，劫仲遷擅還朗州。逵乘敬真醉，使人詐為言使者，責敬真以南寇深侵，不亟捍禦而專務荒宴，太師命械公歸西府，」</font><font size=4px color="#009090"><font size=4px>〔太師，謂劉言。朗府在潭州之西，故謂之西府。〕</font></font><font size=4px>因數繫獄。全琇逃去，遣兵追捕之。二月，辛亥朔，斬敬真以徇。未幾，</font><font size=4px color="#009090"><font size=4px>〔幾，居豈翻。〕</font></font><font size=4px>獲全琇及其黨十餘人，皆斬之。

 　　14癸丑，鎮寧節度使榮歸澶州。</font><font size=4px color="#009090"><font size=4px>〔澶，時連翻。〕</font></font><font size=4px>

 　　15初，契丹主德光北還，</font><font size=4px color="#009090"><font size=4px>〔見二百八十六卷天福十二年。〕</font></font><font size=4px>以晉傳國寶自隨，至是，更以玉作二寶。</font><font size=4px color="#009090"><font size=4px>〔傳國寶及受命寶也。五代會要曰：時製寶兩座，用白玉，方六寸，螭虎紐，馮道書寶文，其一以「皇帝承天受命之寶」為文，其一以「皇帝神寶」為文。宋白曰：時內司製二寶，詔太常具制度以聞。有司言：唐六典：符寶郎掌天子八璽同。傳國璽，秦皇以藍田玉刻之，李斯篆，方四寸，面文曰「受命于天，既壽永昌」。紐盤五龍。二寶歷代相傳，以為神器。別有六寶：一曰皇帝行璽，二曰皇帝之璽，三日皇帝信璽，四曰天子行璽，五日天子之璽，六曰天子信璽。此六璽，因文名，並白，玉螭虎紐，歷代傳受，或亡失則補之。北朝鑄之以金。貞觀十六年，別製玄璽一座，文曰「皇天景命，有德者昌」。白玉，螭虎紐。同光中製寶一座，文曰：「皇帝受命之寶」。天福四年製寶一座，文曰「皇帝神寶」。其同光、天福二寶，內司製造，不見紐、篆、分寸制度。敕今製國寶兩座，其一直以「皇帝承天受命之寶」為文，其一以「皇帝神寶」為文，命中書令馮道書寶。議者曰：國以玉璽為傳授神器，邃古無聞。運斗樞曰：舜、禹天子，黃龍負璽。世本曰：魯昭公始作璽。秦兼六國，稱皇帝，禮取藍田之玉，玉工孫壽刻之，方四寸，李斯為大篆書之，形制如龍魚鳳鳥之狀，希世之至寶也。秦亡，子嬰以璽降漢，漢世世傳寶之。王莽之篡，求璽於元后，后投之於階，一角微缺。莽誅，歸之更始。更始敗，歸之盆子。及熊耳之敗，盆子以璽降光武。漢末，黃巾亂，投璽於井。孫堅入洛，見井有五色氣，取得之，以歸袁術。術敗，荊州刺史徐璆得之，詣許，以進獻帝。魏受漢末，黃巾亂，投璽於井。孫堅入洛，見共有五色氣，取得之，以歸袁術。術敗，荊州刺史徐璆得之，詣許，以進獻帝。魏受漢，得之以傳于晉。洛陽之陷，劉聰得之。劉曜為石勒所禽，璽歸于鄴。石氏之亂，冉閔得之。閔敗，晉將戴施入鄴得之，送江東，傳之宋、齊、梁。臺城之破，侯景得之。景敗，其將侯子鑒以璽走，為追兵所迫，投於栖霞寺井中，僧永杼得而匿之。陳永定二年，永弟子普智以璽上陳文帝。隋平陳，始得秦真傳國璽。煬帝江都之禍，宇文化及得之。化及敗，璽歸寶建德。建德敗，其妻曹氏以璽獻于唐。唐禪，楊涉送寶于大梁。莊宗滅梁得之。同光末，內難作，寶為火灼，文字訛缺，明宗得之。清泰敗，以寶隨身，自焚而死，寶遂亡失。其神寶者，方六，寸厚一寸七分，高四寸六分，蟠龍隱起，文與秦璽同，但玉色不及，形制高大耳，不知何代製造。東晉孝武十九年，雍州刺史郗恢得之。慕容永送於金陵，傳之宋、齊、梁，臺城久破，侯景得之。景敗，侍中趙思齊攜走江北，獻之齊文宣帝。宇文滅齊得之。宇文亡，入隋。隋文帝改號傳國璽，又改為受命璽，及平陳，始得秦真傳國璽。仍以秦璽後出，得於亡陳，以北朝所傳神璽為第一，秦璽次之。隋亡，竇建德妻與神璽俱獻長安。唐末，不知所在。其說頗有源委，因載于此。更，工衡翻。〕</font></font><font size=4px>

 　　16王逵遣使以斬何敬真告劉言，言不得已，庚申，斬符會等數人。</font><font size=4px color="#009090"><font size=4px>〔以符會等擅歸召變也。〕</font></font><font size=4px>

 　　17樞密使、平盧節度使、同平章事王峻，晚節益狂躁，奏請以端明殿學士顏衎、</font><font size=4px color="#009090"><font size=4px>〔衎，苦旱翻，又苦旦翻。〕</font></font><font size=4px>樞密直學士陳觀代范質、李榖為相，帝曰：「進退宰輔，不可倉猝，俟朕更思之。」峻力論列，語浸不遜；日向　，帝尚未食，峻爭之不已，曰：「今方寒食，俟假開，如卿所奏。」峻乃退。」</font><font size=4px color="#009090"><font size=4px>〔舊制，寒食節休假前後共五日。假，居訝翻。〕</font></font><font size=4px>

 　　癸亥，帝亟召宰相、樞密使入， 幽峻於別所。帝見馮道等，泣曰：「王峻陵朕太甚，欲盡逐大臣，翦朕羽翼。朕惟一子，專務間阻，暫令詣闕，已懷怨望。</font><font size=4px color="#009090"><font size=4px>〔間，古莧翻。令詣闕，謂聽皇子榮自澶 州入朝也。〕</font></font><font size=4px>豈有身典樞機，復兼宰相，又求重鎮！</font><font size=4px color="#009090"><font size=4px>〔復，扶又翻。峻求領藩鎮見上月。〕</font></font><font size=4px>觀其志趣，殊未盈厭。</font><font size=4px color="#009090"><font size=4px>〔厭，於豔翻，大於鹽翻。〕</font></font><font size=4px>無君如此，誰則堪之！」甲子，貶峻商州司馬，制辭略曰：「肉視群后，孩撫朕躬。」</font><font size=4px color="#009090"><font size=4px>〔言視朝臣如机上肉，撫天子如嬰孩。〕</font></font><font size=4px>帝慮鄴都留守王殷不自安，</font><font size=4px color="#009090"><font size=4px>〔王峻、王殷佐合有功一體之人，峻得罪，故慮殷猜懼。〕</font></font><font size=4px>命殷子尚食使承誨詣殷，</font><font size=4px color="#009090"><font size=4px>〔尚食使，唐尚食奉御之職。〕</font></font><font size=4px>諭以峻得罪之狀。峻至商州，得腹疾，帝猶愍之，命其妻往視之，未幾而卒。</font><font size=4px color="#009090"><font size=4px>〔幾，居豈翻。〕</font></font><font size=4px>

 　　18帝命折从阮分兵屯延州，</font><font size=4px color="#009090"><font size=4px>〔折从阮时为静难帅，帅兵讨野鸡族而还师。〕</font></font><font size=4px>高绍基始惧，屡有贡献。又命供奉官张怀贞将禁兵两指挥屯鄜、延，绍基乃悉以军府事授副使张匡图。甲戌，以客省使向训权知延州。

 　　19三月，甲申，以鎮寧節度使榮為開封尹、晉王。</font><font size=4px color="#009090"><font size=4px>〔王峻既貶，始召榮。〕</font></font><font size=4px>丙戌，以樞密副使鄭仁誨為鎮寧節度使。

 　　20初，殺牛族與野雞族有隙，聞官軍討野雞，饋餉迎奉，官軍利其財畜而掠之；殺失族反，與野雞合，敗寧州刺大張建武于包山。</font><font size=4px color="#009090"><font size=4px>〔敗，補邁翻。〕</font></font><font size=4px>帝以郭彥欽擾群胡，致其作亂，</font><font size=4px color="#009090"><font size=4px>〔事見上年十月。〕</font></font><font size=4px>黜廢於家。

 　　21初，解州刺史浚儀郭元昭與榷鹽使李溫玉有隙，</font><font size=4px color="#009090"><font size=4px>〔漢隱帝分河中之解、安邑、聞喜為解州。解，戶買翻。榷，古岳翻。〕</font></font><font size=4px>溫玉伲魏仁浦為樞密主事，</font><font size=4px color="#009090"><font size=4px>〔晉有尚書都令史八人，秩二百石，與左、右丞總知都臺事；梁五人，謂之五都令史。隋開皇初，改都令史為都事，置八人。後魏於尚書諸司置主事令史，隋於諸省又各置主事令史；煬帝並去令史之名，更曰主事；刀雜用士人，至台並用流外，至五代樞密院亦置主事。〕</font></font><font size=4px>元昭疑仁浦庇之；會李守貞反，溫玉有子在河中，元昭收繫溫玉，奏言其叛，事連仁浦。帝時為樞密使，知其誣，釋不問。至是，仁浦為樞密承旨，元昭代歸，甚懼，過洛陽，以告仁浦弟仁滌，仁滌曰：「吾兄平生不與人為怨，況肯以私害公乎！」既至，丁亥，仁浦白帝，以元昭為慶州刺史。

 　　22己丑，以棣州團練使太原王仁鎬為宣徽北院使兼樞密副使。

 　　23唐主復以左僕射馮延己同平章事。</font><font size=4px color="#009090"><font size=4px>〔去年十月，唐失潭州，馮延己罷相。〕</font></font><font size=4px>

 　　24周行逢惡武平節度副使張倣，</font><font size=4px color="#009090"><font size=4px>〔惡，烏路翻。〕</font></font><font size=4px>言於王逵曰：「何敬真，倣之親戚，臨刑以後事屬倣，公宜備之。」</font><font size=4px color="#009090"><font size=4px>〔屬，之欲翻。〕</font></font><font size=4px>夏，四月，庚申，逵召倣飲，醉而殺之。

 　　25丙寅，歸德節度使兼侍中常思入朝，戊辰，徙平盧節度使。將行，奏曰：「臣在宋州，舉絲四萬餘兩在民間，謹以上進，請徵之。」</font><font size=4px color="#009090"><font size=4px>〔舉絲者，以貨物貸與民，至絲熟而徵其絲。上，時掌翻。〕</font></font><font size=4px>帝頷之。五月，丁亥，敕牓宋州，凡常思所舉悉蠲之，思</font><span class="h"><font size=4px>【章：十二行本「思」上有「已輸者復歸之」六字；乙士一行本同；孔本同：退齋校同。】</font></font><font size=4px>亦無怍色。</font><font size=4px color="#009090"><font size=4px>〔怍，疾各翻。〕</font></font><font size=4px>

 　　26自唐末以來，所在學校廢絕，蜀毋昭裔出私財百萬營學館，</font><font size=4px color="#009090"><font size=4px>〔校，戶，教翻。毋，音無，姓也。齊宣王封母弟於毋鄉，其後因以為氏。〕</font></font><font size=4px>且請劇板印九經；蜀主從之。由是蜀中文學復盛。</font><font size=4px color="#009090"><font size=4px>〔自漢司馬相如、揚雄以來，蜀　號為多士，而斯文之盛衰則繫乎上之人。〕</font></font><font size=4px>

 　　27六月，壬子，滄州奏契丹知廬臺軍事范陽張藏英來降。

 　　28初，唐明宗之世，宰相馮道、李愚請令判國子監田敏校正九經，刻板印賣，朝廷從之。丁巳，板成，獻之。</font><font size=4px color="#009090"><font size=4px>〔雕印九經始二百七十七卷唐明宗長興三年，至是而成，凡涉二十八年。〕</font></font><font size=4px>由是，雖亂世，九經傳布甚廣。</font><font size=4px color="#009090"><font size=4px>〔史言聖人之道所以不墜者，以其有方策之傳也〕</font></font><font size=4px>。

 　　29王逵以周行逢知潭州，自將兵襲朗州，克之，殺指揮使鄭珓，</font><font size=4px color="#009090"><font size=4px>〔珓，古孝翻。〕</font></font><font size=4px>執武安節度使、同平章事劉言，幽于別館。</font><font size=4px color="#009090"><font size=4px>〔劉言為武平節度使、鎮朗州，非武安也。「安當」作「平」。言以元年七月復朗州，至是而敗。〕</font></font><font size=4px>

 　　30秋，七月，王殷三表請入朝，帝疑其不誠，遣使止之。

 　　31唐大旱，井泉涸，淮水可涉，飢民渡淮而北者相繼，濠、壽發兵禦之，民與兵鬬而北來。</font><font size=4px color="#009090"><font size=4px>〔觀民心之向背，唐之君臣可以岌岌矣。〕</font></font><font size=4px>帝聞之曰：「彼我之民一也，聽糴米過淮。」唐人遂築倉，多糴以供軍。八月，己未，詔唐民以人畜負米者聽之，以舟車運載者勿予。</font><font size=4px color="#009090"><font size=4px>〔予，讀曰與。〕</font></font><font size=4px>

 　　32王逵遣仗上表，誣「劉言謀以朗州降唐，又欲攻潭州，其眾不從，廢而囚之，臣已至朗州撫安軍府訖。」且請復移使府治潭州。</font><font size=4px color="#009090"><font size=4px>〔去年，劉言表移使府於朗州。〕</font></font><font size=4px>甲戌，遣通事舍人翟光裔詣湖南宣撫，從其所請。</font><font size=4px color="#009090"><font size=4px>〔翟，萇伯翻，又徒歷翻。〕</font></font><font size=4px>逵還長沙，以周行逢知朗州事，又遣潘叔嗣殺劉言於朗州。</font><font size=4px color="#009090"><font size=4px>〔為潘叔嗣殺王逵、周行逢殺叔嗣張本。〕</font></font><font size=4px>

 　　33九月，己亥，武成節度使白重贊奏塞決河。</font><font size=4px color="#009090"><font size=4px>〔滑州自唐以來，置義成節度；宋朝太平興國元年，以太宗舊名，始改為武成軍。於此時「武」當作「義」。塞，悉則翻。〕</font></font><font size=4px>

 　　34契丹寇樂壽，齊州戍兵右保寧都頭劉漢章殺都監杜延熙，謀應契丹，不克，井其黨伏誅。

 　　35南漢主立其子繼興為衛王，璇興為桂王，慶興為荊王，保興為禎王，崇興為梅王。

 　　36東自青、徐，南至安、復，西至丹、慈，</font><font size=4px color="#009090"><font size=4px>〔丹州在龍門河之西，慈州在龍門河之東。宋朝熙寧五年廢慈州，以吉鄉縣屬隰州。九域志：吉鄉縣在隰州西南一百六十里。〕</font></font><font size=4px>北至貝、鎮，皆大水。

 　　37帝自入秋得風痹疾，</font><font size=4px color="#009090"><font size=4px>〔痹，必至翻，又毗至翻。〕</font></font><font size=4px>害於食飲及步趨，術者言宜散財以禳之。帝欲祀南郊，又以自梁以來，郊祀常在洛陽，疑之。執政曰：「天子所都則可以祀百神，何必洛陽！」於是，始築圜丘、社稷壇，作太廟於大梁。</font><font size=4px color="#009090"><font size=4px>〔自梁都大梁以來，建立郊廟皆所未遑。晉天福四年，太常禮院奏唐廟制度，請以至德宮正殿隔為五室而已。今始作太廟。〕</font></font><font size=4px>癸亥，遣馮道迎太廟社稷神主于洛陽。

 　　38南汉大赦。

 　　39冬，十一月，己丑，太常請準洛陽築四郊諸壇，從之。十二月，丁未朔，神主至大梁，帝迎于西郊，祔享于太廟。

 　　40鄴都留守、天雄節度使兼侍衛親軍都指揮使、同平章事王殷恃功專橫，</font><font size=4px color="#009090"><font size=4px>〔恃佐命之功也。橫，戶孟翻。〕</font></font><font size=4px>凡河北鎮戍兵應用敕處分者，殷即以帖行之，又多掊斂民財。</font><font size=4px color="#009090"><font size=4px>〔處，昌呂翻。分，扶問反，掊，蒲侯翻。〕</font></font><font size=4px>帝聞之不悅，使人謂曰：「卿與國同體，鄴都帑庾甚豐，</font><font size=4px color="#009090"><font size=4px>〔帑，他朗翻。〕</font></font><font size=4px>卿欲用則取之，何患無財！」成德節度使何福進素惡殷，</font><font size=4px color="#009090"><font size=4px>〔惡，烏路翻。〕</font></font><font size=4px>甲子，福進入朝，密以殷陰事白帝，帝由是疑之。乙丑，殷入朝，詔留殷充京城內外巡檢。

 　　41戊辰，府州防禦使折德扆奏北漢將喬贇入寇，</font><font size=4px color="#009090"><font size=4px>〔贇，於倫翻。〕</font></font><font size=4px>擊走之。

 　　42王殷每出入，從者常數百人；殷請量給鎧仗以備巡邏，</font><font size=4px color="#009090"><font size=4px>〔從，才用翻。量，音良。邏，郎佐翻。因充京城內外巡檢，遂有此請。〕</font></font><font size=4px>帝難之。時帝體不平，將行郊祀，而殷挾震主之勢在左右，眾心忌之。壬申，帝力疾御滋德殿，殷入起居，遂執之。下制誣殷謀以郊祀日作亂，流登州，出城，殺之。命鎮寧節度使鄭仁誨詣鄴都安撫；仁誨利殷家財，擅殺殷子，遷其家屬於登州。

 　　43唐祠部郎中、知制誥徐鉉言貢舉初設，不宜遽罷，乃復行之。</font><font size=4px color="#009090"><font size=4px>〔唐罷貢舉，事見上卷上年。〕</font></font><font size=4px>

 　　先是，楚州刺史田敬洙請脩白水塘溉田以實邊，</font><font size=4px color="#009090"><font size=4px>〔先，悉薦翻。白水塘在楚州寶應縣西八十里，鄧艾所築也。〕</font></font><font size=4px>馮延己以為便。李德明因請大闢曠土為屯田，脩復所在渠塘堙廢者。吏因緣侵擾，大興力役，奪民田甚眾，民愁怨無訴。徐鉉以白唐主，唐主命鉉按視之，，鉉籍民田悉歸其主。或譖鉉擅作威福，唐主怒，流鉉舒州。然白水塘竟不成。

 　　唐主又命少府監馮延魯妄撫諸州，右拾遺徐鍇表延魯無才多罪，舉措輕淺，不宜奉使。唐主怒，貶鍇校書郎、分司東都。鍇，鉉之弟也。</font><font size=4px color="#009090"><font size=4px>〔鍇，口駭翻。唐以揚州為東都。史言唐主惑於二馮而罪二徐。路振九國志：鉉、鍇，恉徐延休之子。〕</font></font><font size=4px>

 　　44道州盤容洞蠻酋盤崇聚眾自稱盤容州都統，屢寇郴、道州。</font><font size=4px color="#009090"><font size=4px>〔酋，慈秋翻。盤，姓也，即盤瓠之後。郴、道二州時皆屬南漢。〕</font></font><font size=4px>

 　　45乙亥，帝朝享太廟，被袞冕，左右掖以登階，</font><font size=4px color="#009090"><font size=4px>〔朝，直遙翻。被，皮義翻。掖，羊益翻。〕</font></font><font size=4px>纔及一室，酌獻，俛首不能拜而退，</font><font size=4px color="#009090"><font size=4px>〔俛，音免。〕</font></font><font size=4px>命晉王榮終禮。是夕，宿南郊，疾尤劇，幾不救，夜分小愈。</font><font size=4px color="#009090"><font size=4px>〔劇，甚也，增也。幾，居依翻。〕</font></font><font size=4px>

 　　顯德元年（甲寅、九五四）

 　　1春，正月，丙子朔，帝祀圜丘，僅能瞻仰致敬而已，進爵奠幣皆有司代之。大赦，改元。聽蜀境通商。</font><font size=4px color="#009090"><font size=4px>〔晉天福初，蜀猶與中國通；開運以後，中國多事，蜀有吞併關西之志，不復與中國通矣。〕</font></font><font size=4px>

 　　2戊寅，罷鄴都，</font><font size=4px color="#009090"><font size=4px>〔唐莊宗始以魏州為東京，後罷東京，以為鄴都。〕</font></font><font size=4px>但為天雄軍。

 　　3庚辰，加晉王榮兼侍中，判內外兵馬事。時群臣希得見帝，</font><font size=4px color="#009090"><font size=4px>〔見，賢遍翻。〕</font></font><font size=4px>中外恐懼，聞晉王典兵，人心稍安。

 　　4軍士有流言郊賞薄於唐明宗時者，</font><font size=4px color="#009090"><font size=4px>〔唐明宗以軍士流言濫掌，養成其驕，莫肯效命，何足法也！〕</font></font><font size=4px>帝聞之，壬午，召諸將至寢殿，讓之曰：「朕自即位以來，惡衣菲食，專以贍軍為念；府庫蓄積，四方貢獻，贍軍之外，鮮有贏餘，</font><font size=4px color="#009090"><font size=4px>〔贍，力豔翻。鮮，息善翻。贏，餘經翻。〕</font></font><font size=4px>汝輩豈不知之！今乃縱凶徒騰口，不顧人主之勤儉，察國之貧乏，又不思己有何天而受賞，惟知怨望，於汝輩安乎！」皆惶恐謝罪，退，索不逞者戮之，流言乃息。</font><font size=4px color="#009090"><font size=4px>〔驕兵於分外肴賞，苟非以法齊之，其無厭之心庸有極乎！索，山客翻。〕</font></font><font size=4px>

 　　5初，帝在鄴都，</font><font size=4px color="#009090"><font size=4px>〔漢隱帝天祐三年，帝在鄴都。〕</font></font><font size=4px>奇愛小吏曹翰之才，使之事晉王榮；榮鎮澶州，以為牙將。榮入為開封尹，</font><font size=4px color="#009090"><font size=4px>〔去年三月，榮為開封尹。〕</font></font><font size=4px>未即召翰，翰自至，榮怪之。翰請間</font><font size=4px color="#009090"><font size=4px>〔間，古莧翻。〕</font></font><font size=4px>言曰：「大王國之儲嗣，今主上寢疾，大王當入侍醫藥，柰何猶決事於外邪！」榮感悟，即日入止禁中。丙戌，帝疾篤，停諸司細務皆勿奏，有大事，則晉王榮稟進止宣行之。

 　　6以鎮寧節度使鄭仁誨為樞密使、同平章事。

 　　7戊子，以義武留後孫行友、保義留後韓通、朔方留後馮繼業皆為節度使。通，太原人也。

 　　8 帝屢戒晉王曰：「昔吾西征，</font><font size=4px color="#009090"><font size=4px>〔謂討李守貞、王景崇、趙思綰時。〕</font></font><font size=4px>見唐十八陵無不發掘者，</font><font size=4px color="#009090"><font size=4px>〔唐高祖、太宗、高、中宗、睿宗、玄宗、肅宗、代宗、德宗、順宗、 憲宗、穆宗、敬宗、文宗、武宗、宣宗、懿宗、僖宗，凡十八帝，怕葬關中；陵名各見前紀。〕</font></font><font size=4px>此無他，惟多藏金玉故也。我死，當衣以紙衣，斂以瓦棺；速營葬， 勿久留宮中；壙中無用石，以甓代之；</font><font size=4px color="#009090"><font size=4px>〔當衣，於既翻。斂，力贍翻。甓，蒲歷翻，搏埴而陶之，今謂之笂。〕</font></font><font size=4px>工人役徒皆和雇，勿以煩民；葬畢，募近陵民三十戶，蠲其雜傜，使之守視；勿脩下宮，石置守陵宮人，勿作石羊、虎、人、馬，惟迄石置陵前云：『周天子平生好儉約，遺令用紙以衣、瓦棺，嗣天子不敢違也。』汝或吾違，吾不福汝。」又曰：「李洪義當與節鉞，以李洪義發漢隱帝密詔也，事見二百八十九卷乾祐二年。〕魏仁浦勿使離樞密院。」</font><font size=4px color="#009090"><font size=4px>〔離，力智翻。〕</font></font><font size=4px>

 　　9 庚寅，詔前登州刺史周訓等塞決河。先是，河決靈河、魚池、酸棗、陽武、常樂驛、河陰、六明鎮、原武，凡八口。</font><font size=4px color="#009090"><font size=4px>〔九域志：滑州白馬縣有靈河鎮。魚池亦在滑州 界。酸棗津在大梁東北。陽武在鄚州。河陰在孟州東南。六明鎮在大通軍。大通車即胡梁渡也，晉天福四年，建浮橋，置大通軍。原武在鄚州之北。塞，悉則翻。先，悉薦翻。〕</font></font><font size=4px>至是，分遣使者塞之。

 　　10帝命趣草制，</font><font size=4px color="#009090"><font size=4px>〔趣，讀曰促。〕</font></font><font size=4px>以端明殿學士、部侍郎王溥為中書侍郎、同平章事。壬辰，宣制畢，左右以聞，帝曰：「吾無恨矣！」以樞密副使王仁鎬為永興軍節度使，以殿前都指揮使李重進領武信節度使，</font><font size=4px color="#009090"><font size=4px>〔重，直龍翻。〕</font></font><font size=4px>馬軍都指揮使樊愛能領武定節度使，步軍都指揮使何徽領昭武節度使。</font><font size=4px color="#009090"><font size=4px>〔殿前都指揮仗總殿前諸班，馬軍都指揮使總侍衛司馬軍，步軍都指揮使總侍衛司步軍，宋朝三衙之職昉於此。武信軍，遂州；武定軍，洋州；昭武軍，利州；三鎮皆屬蜀，李重進等遙領也。〕</font></font><font size=4px>重進年長於晉王榮，帝召入禁中，屬以後事，仍命拜榮，以定君臣之分。</font><font size=4px color="#009090"><font size=4px>〔長，知兩翻。屬，之欲翻。分，扶問翻。〕</font></font><font size=4px>是日，帝殂于滋德殿，</font><font size=4px color="#009090"><font size=4px>〔年五十一。〕</font></font><font size=4px>祕不發喪。乙未，宣遺制。丙申，晉王即皇帝位。</font><font size=4px color="#009090"><font size=4px>〔考異曰：太祖實錄：「乙未，宣遺制，晉王榮可於柩前即皇帝位。」世宗實錄：「丙申，內出太祖遺制，群臣奉帝即皇帝位。」蓋以乙未宣遺制，丙申即位也。〕</font></font><font size=4px>

 　　11初，靜海節度使吳權卒，</font><font size=4px color="#009090"><font size=4px>〔吳權據交州見二百八十一卷晉高祖天福三年，南漢高祖之大有十一年也。〕</font></font><font size=4px>子昌岌立；昌岌卒，</font><font size=4px color="#009090"><font size=4px>〔岌，魚及翻。〕</font></font><font size=4px>弟昌文立。是月，始請命於南漢，南漢以昌文為靜海節度使兼安南都護。

 　　12北漢主聞太祖晏駕，甚喜，謀大舉入寇，遣使請兵于契丹。二月，契丹遣其武定節度使、政事令楊袞將萬餘騎如晉陽。</font><font size=4px color="#009090"><font size=4px>〔考異曰：晉陽見聞錄：「袞帥騎五七萬，號十萬來會。」今從世宗實錄。〕</font></font><font size=4px>北漢主自將兵三萬，以義成節度使白從暉為行軍都部署，武寧節度使張元徽為前鋒都指揮使，</font><font size=4px color="#009090"><font size=4px>〔義成軍，滑州；武寧軍，徐州；皆屬周。白從暉等亦遙領。考異曰：世宗實錄：「賊將張暉領三千騎為前鋒。」今從晉陽聞見錄。〕</font></font><font size=4px>與契丹自團柏南趣潞州。</font><font size=4px color="#009090"><font size=4px>〔趣，七喻翻。〕</font></font><font size=4px>

 　　13蜀左匡聖馬步都指揮使、保寧節度使安思謙譖殺張業，廢趙廷隱，</font><font size=4px color="#009090"><font size=4px>〔二事並見二百八十八卷漢乾祐元年。〕</font></font><font size=4px>蜀人皆惡之；</font><font size=4px color="#009090"><font size=4px>〔惡，烏路翻。〕</font></font><font size=4px>蜀主使將兵救王景崇，思謙逗橈無功，</font><font size=4px color="#009090"><font size=4px>〔見二百八十八卷漢乾祐二年，蜀之明德十二年也。橈，奴教翻。〕</font></font><font size=4px>內慚懼，不自安。自張業之誅，宮門守衛加嚴，思謙以為疑己，言多不遜。思謙典宿衛，多殺士卒以立威。蜀主閱衛士，有年尚壯而為思謙所斥者，復留隸籍，思謙殺之，蜀主不能平。思謙三子，扆、嗣、裔，倚父勢暴橫，為國人患。</font><font size=4px color="#009090"><font size=4px>〔橫，戶孟翻。〕</font></font><font size=4px>翰林使王藻</font><font size=4px color="#009090"><font size=4px>〔職官分紀：唐有翰林使，掌伎術之待詔者。五代有翰林茶酒使，蜀蓋仍唐舊制。〕</font></font><font size=4px>屢言恩謙怨望，將反，丁巳，思謙入朝，蜀主命壯士擊殺之，及其三子。藻亦坐擅吞邊奏，井誅之。

 　　14北漢兵屯梁侯驛，昭義節度使李筠遣其將穆令均將步騎二千逆戰，筠自將大軍壁於太平驛。</font><font size=4px color="#009090"><font size=4px>〔宋白曰：梁侯驛，在團柏谷南，太平驛西北。太平驛，東南距潞州八十里。〕</font></font><font size=4px>張元徽與令均戰，陽不勝而北，令均逐之，伏發，殺令均，俘斬士卒千餘人。筠遁歸上黨，</font><font size=4px color="#009090"><font size=4px>〔潞州治上黨。〕</font></font><font size=4px>嬰城自守。筠，即李榮也，天福十二年，李榮有逐麻答之功，見二百八十七卷。〕避上名改焉。

 　　世宗聞北漢主入寇，欲自將兵禦之，群臣皆曰：「劉崇自平陽遁走以來，</font><font size=4px color="#009090"><font size=4px>〔謂廣順元年劉崇圍晉州，不克而歸也，事見上卷。〕</font></font><font size=4px>勢蹙氣沮，必不敢自來。</font><font size=4px color="#009090"><font size=4px>〔沮，在呂翻。〕</font></font><font size=4px>陛下新即位，山陵有日，人心易搖，</font><font size=4px color="#009090"><font size=4px>〔易，以豉翻。〕</font></font><font size=4px>不宜輕動，宜命將禦之。」帝曰：「崇幸我大喪，輕朕年少新立，</font><font size=4px color="#009090"><font size=4px>〔少，詩照翻。〕</font></font><font size=4px>有吞天下之心，此必自來，朕不可不往。」馮道固爭之，帝曰：「昔唐太宗定天下，未嘗不自行，朕何敢偷安！」道曰：「未審陛下能為唐太宗否﹖」帝曰：「以吾兵力之強，破劉崇如山壓卵耳！」道曰：「未審陛下能為山否﹖」</font><font size=4px color="#009090"><font size=4px>〔馮道歷事八姓，身為宰輔，不聞獻替，唯諫世宗親征一事。〕</font></font><font size=4px>帝不悅。惟王溥勸行，帝從之。

 　　15三月，乙亥朔，蜀主加奉聖控鶴都指揮使兼中書令孫漢韶武信節度使，賜爵樂安邵王罷軍職。</font><font size=4px color="#009090"><font size=4px>〔罷其掌禁兵之職也。〕</font></font><font size=4px>蜀主忝安思謙之跋扈，命山南西道節度使李廷珪等十人分典禁兵。

 　　16北漢乘勝進逼潞州。</font><font size=4px color="#009090"><font size=4px>〔乘梁侯驛之勝也。〕</font></font><font size=4px>丁丑，詔天雄節度使符彥卿引兵自磁州固鎮出北漢軍後，</font><font size=4px color="#009090"><font size=4px>〔磁州武安縣有固鎮，自此西北行，至遼州北。漢軍時已攻潞州，符彥卿若至遼州界，則出其後矣。磁，牆之翻。〕</font></font><font size=4px>以鎮寧節度使郭崇副之；又詔河中節度使王彥超引兵自晉州東出邀北漢，</font><span class="h"><font size=4px>【章：十二行本「漢」下有軍字」字；乙十一行本同；孔本同；張校同；退齋校同。】</font></font><font size=4px>九域志：晉州，東至潞州三百八十五里。〕以保義節度使韓通副之；又命馬軍都指揮使，寧江節度使樊愛能、步軍都指揮使，清淮節度使何徽</font><font size=4px color="#009090"><font size=4px>〔寧江軍，夔州，屬蜀。清淮軍，壽州，屬唐。樊、何亦遙領也。〕</font></font><font size=4px>義成節度使白重贊、</font><font size=4px color="#009090"><font size=4px>〔重，直龍翻。〕</font></font><font size=4px>鄭州防禦使史彥超、前耀州團練仗符彥能將兵先趣澤州，</font><font size=4px color="#009090"><font size=4px>〔趣，七喻翻。〕</font></font><font size=4px>宣徽使向訓監之。</font><font size=4px color="#009090"><font size=4px>〔監，古銜翻。〕</font></font><font size=4px>重贊，憲州人也。

 　　17辛巳，大赦。

 　　18癸未，帝命馮道奉梓宮赴山陵，</font><font size=4px color="#009090"><font size=4px>〔山陵，在鄭州新鄭縣。〕</font></font><font size=4px>以鄭仁誨為東京留守。

 　　乙酉，帝發太梁；庚寅，至懷州。</font><font size=4px color="#009090"><font size=4px>〔九域志：大梁至懷州三百二十五里。〕</font></font><font size=4px>帝欲兼行速進，控鶴都指揮使真定趙晁私謂通事舍人鄭好謙曰：</font><font size=4px color="#009090"><font size=4px>〔晁，直遙翻。好，呼到翻。〕</font></font><font size=4px>「賊勢方盛，宜持重以挫之。」好謙言於帝，帝怒曰：汝安得此言！必為人所使，言其人則生，不然必死。」好謙以實對，帝命井晁械於州獄。</font><font size=4px color="#009090"><font size=4px>〔懷州獄也。〕</font></font><font size=4px>壬辰，帝過澤州，</font><font size=4px color="#009090"><font size=4px>〔九域志：高平縣在澤州東北六十五里。〕</font></font><font size=4px>癸巳，前鋒與北漢軍遇，擊之，</font><font size=4px color="#009090"><font size=4px>〔考異曰：世宗實錄：「甲午，賊陳於高平南之高原。」按下又有甲午，此必癸巳誤也。今從十國紀年。〕</font></font><font size=4px>北漢兵卻；帝盧其遁去，趣諸軍亟進。</font><font size=4px color="#009090"><font size=4px>〔趣，讀曰促。〕</font></font><font size=4px>北漢主以中軍陳於巴公原，</font><font size=4px color="#009090"><font size=4px>〔陳，讀曰陣；下同。巴公鎮在晉城縣東北。〕</font></font><font size=4px>張元徽軍其東，楊袞軍其西，眾頗嚴整。時河陽節度使劉詞將後軍未至，眾心危懼，而帝志氣益兌，命白重進與侍衛馬步都虞候李重進將左軍居西，</font><font size=4px color="#009090"><font size=4px>〔白重進」，當作「白重贊」。〕</font></font><font size=4px></font><span class="h"><font size=4px>【章：十二行本正作「贊」；乙十一行本同；孔本同；張校同；退齋校同。】</font></font><font size=4px>樊愛能、何徽將右軍居東，向訓、史彥超將精騎居中央，殿前指揮使張永德將禁兵衛帝。帝介馬自臨陳督戰。

 　　北漢主見周軍少，悔召契丹，謂諸將曰：「吾自用漢軍可破也，</font><font size=4px color="#009090"><font size=4px>〔北漢主未戰而先有輕敵之心，宜其敗也。〕</font></font><font size=4px>何必契丹！日不惟克周，亦可使契丹心服。」諸將皆以為然。楊袞策馬前望周軍，退謂北漢主曰：「勍敵也，</font><font size=4px color="#009090"><font size=4px>〔勍，渠京翻。北人望塵知敵數，又觀敵人置陳而知其強弱，楊袞必有見於此。〕</font></font><font size=4px>未可輕進！」北漢主奮粆曰：粆，如占翻。「時不可失，請公勿言，試觀我戰。」袞默然不悅。時東北風方盛，俄而忽轉南風，北漢副樞密使壬延嗣使司天監李義白北漢主云：「時可戰矣。」北漢主從之。樞密宜學士王得中扣馬諫曰：「義可斬也！風勢如此，豈助我者邪！」北漢主曰：「吾計已決，老書生勿妄言，且斬汝！」麾東軍先進，張元徽將千騎擊周右軍。

 　　合戰未幾，</font><font size=4px color="#009090"><font size=4px>〔幾，居豈翻。〕</font></font><font size=4px>樊愛能、何徽引騎兵先遁，右軍潰；步兵千餘人解甲呼萬歲，降于北漢。帝見軍勢危，自引親兵犯矢石督戰。太祖皇帝時為宿衛將，謂同列曰：「主危如此，吾屬何得不致死！」又謂張永德曰：「賊氣驕，力戰可破也！公麾下多能左射者，請引兵乘高出為左翼，我引兵為右翼以擊之。國家安危，在此一舉！」永德從之，各辱二千人進戰。太祖皇帝身先士卒，馳犯其鋒，士卒死戰，無不一當百，</font><font size=4px color="#009090"><font size=4px>〔先，悉薦翻。太祖皇帝自此肇基皇業。〕</font></font><font size=4px>北漢兵披靡。</font><font size=4px color="#009090"><font size=4px>〔披，普彼翻。〕</font></font><font size=4px>內殿直夏津馬仁瑀謂眾曰：「使乘輿受敵，安用我輩！」躍馬引弓大呼，連斃數十人，士氣益振。</font><font size=4px color="#009090"><font size=4px>〔內殿直，周所置，殿前諸班之號。夏津，漢鄃縣，唐天寶元年改曰夏津，屬貝州。九域志：屬大名府，在府東北二百五十里。瑀，一矩翻。乘，繩證翻。呼，火故翻。〕</font></font><font size=4px>殿前右番行首馬全乂</font><font size=4px color="#009090"><font size=4px>〔去年馬全乂自澶州從帝入朝，已補殿前指揮使，未至散員指揮使也。右番行首，居殿前右番班行之首，其官猶在散員指揮使之下。行，戶剛翻。〕</font></font><font size=4px>言於帝曰：「賊勢極矣，將為我擒，願陛下按轡勿動，徐觀諸將破之。」即引數百騎進陷陳。

 　　北漢主知帝自臨陳，</font><font size=4px color="#009090"><font size=4px>〔陳，讀曰陣；下同。〕</font></font><font size=4px>褒賞張元徽，趣使乘勝進兵。</font><font size=4px color="#009090"><font size=4px>〔趣，讀曰促。〕</font></font><font size=4px>元徽前略陳，馬倒，為周兵所殺。元徽，北漢之驍將也，北軍由昃奪氣。時南風益盛，周兵爭奮，北漢兵大敗北漢主自舉赤幟以收兵，不能止。</font><font size=4px color="#009090"><font size=4px>〔北漢雖出於沙陀，自謂劉氏，纂高，光之緒，故旗幟尚赤。幟，昌志翻。〕</font></font><font size=4px>楊袞畏周兵之強，不敢救，且恨北漢主之語，全軍而退。</font><font size=4px color="#009090"><font size=4px>〔考異曰：五代史補：「劉崇求援於契丹，得飛騎數千，及覩世宗兵少，悔之，召諸將謀曰：『吾觀周師易與耳，契丹之眾宜勿使，但以本軍決戰，不唯破敵，亦足使契丹見而心服。』諸將皆以為然，乃使　謂契丹主將曰：『柴氏與吾，主客之勢已見，必不煩足不餘刃，敢請勒兵登高觀之可也。』契丹不知其謀，從之。洎世宗之入陳也，三軍皆賈勇爭進，昔不一當百，契丹望而畏之，故不敢救而崇敗。」今從世宗實錄、薛史。〕</font></font><font size=4px>

 　　樊愛能、何徽引數千騎南走，控弦露刃，剽掠輜重，</font><font size=4px color="#009090"><font size=4px>〔剽，匹妙翻。重，直用翻。〕</font></font><font size=4px>役徒驚走，失亡甚多。帝遣近臣及親軍校追諭止之，</font><font size=4px color="#009090"><font size=4px>〔校，戶教翻。〕</font></font><font size=4px>莫肯奉詔，使者或為軍士所殺，揚言：「契丹大至，官軍敗績，餘眾已降虜矣。」劉詞遇愛能於塗，愛能等止之，詞不從，引兵而北。時北漢主尚有餘眾萬餘人，阻澗而陳，薄暮，詞至，復與諸軍擊之，</font><font size=4px color="#009090"><font size=4px>〔薄，迫也。復，扶又翻；下卒復同。〕</font></font><font size=4px>北漢兵又敗，殺王延嗣，追至高，平僵尸滿山谷，委棄御物及輜重、器械、雜畜不可勝妃。</font><font size=4px color="#009090"><font size=4px>〔僵，居良翻。勝，音升。〕</font></font><font size=4px>

 　　是夕，帝宿於野次，得步兵之降敵者，皆殺之。樊愛能等聞周兵大捷，與士卒稍稍復還，</font><font size=4px color="#009090"><font size=4px>〔還，從宣翻。〕</font></font><font size=4px>有達曙不至者。甲午，休兵于高，平選北漢降卒數千人為效順指揮，命前武勝行軍司馬唐景思將之，使戍淮上，餘二千餘人賜貲裝縱遣之。</font><font size=4px color="#009090"><font size=4px>〔「貲」，當作「資」。〕</font></font><font size=4px>李榖為亂兵所迫，潛竄山谷，數日乃出。丁酉，帝至潞州。

 　　北漢主自高平被褐戴笠，</font><font size=4px color="#009090"><font size=4px>〔被，皮義翻。褐，毛衫也。無柄日笠，有柄日簦。〕</font></font><font size=4px>乘契丹所贈騮，</font><font size=4px color="#009090"><font size=4px>〔騮，力求翻。詩駉註：赤馬黑髦曰騮。黃色近於赤。〕</font></font><font size=4px>帥百餘騎由雕窠嶺遁歸，</font><font size=4px color="#009090"><font size=4px>〔雕窠嶺，在高平西北，由江豬嶺路入。帥，讀曰率。〕</font></font><font size=4px>宵</font><font size=4px color="#009090"><font size=4px>〔宵，夜行而迷失道也。〕</font></font><font size=4px>俘村民為導，誤之晉州，行百餘里，乃覺之，殺導者；畫夜北走，所至，得食未舉叚，或傳周兵至，輒蒼黃而去。北漢主衰老力憊，</font><font size=4px color="#009090"><font size=4px>〔憊，蒲拜翻。〕</font></font><font size=4px>伏於馬上，畫夜馳驟，殆不能支，僅得入晉陽。

 　　帝欲誅樊愛能等以肅軍攻，猶豫未決；己亥，畫臥行宮帳中，張永德侍側，帝以其訪之，</font><font size=4px color="#009090"><font size=4px>〔張永德，太祖伲，既親，且專掌殿前兵，侍衛左右，故訪以其事，決可否。〕</font></font><font size=4px>對曰：「愛能私素無大功，忝冒節鉞，望敵先逃，死未塞責。</font><font size=4px color="#009090"><font size=4px>〔塞，悉敗翻。〕</font></font><font size=4px>且陛下方欲削平四海，苟軍法不立，雖有熊羆之士，百萬之眾，安得而用之！」帝擲枕於地，大呼稱善。</font><font size=4px color="#009090"><font size=4px>〔呼，火故翻。〕</font></font><font size=4px>即收愛能、徽及所部軍使以上七十餘人，</font><font size=4px color="#009090"><font size=4px>〔使，疏吏翻。〕</font></font><font size=4px>責之曰：「汝曹皆累朝宿將，非不能戰；</font><font size=4px color="#009090"><font size=4px>〔朝，直遙翻。將，即亮翻；下同。〕</font></font><font size=4px>今望風奔遁者，無他，正欲以朕為奇貸，賣與劉崇耳！」悉斬之。帝以何徽先守晉州有功，</font><font size=4px color="#009090"><font size=4px>〔事見二百九十卷太祖廣順元年。〕</font></font><font size=4px>欲免之，既而以法不可廢，遂井誅之而給槥車歸葬。</font><font size=4px color="#009090"><font size=4px>〔槥車，小棺也。彗，音衛。〕</font></font><font size=4px>自是驕將惰卒始知所懼，不行姑息之政矣。

 　　庚子，賞高平之功，以李重進兼忠武節度使，向訓兼義成節度使，張永德兼武信節度使，</font><font size=4px color="#009090"><font size=4px>〔兼者，以本職兼節鎮，祿賜優於遙領者。〕</font></font><font size=4px>史彥超為鎮國節度使。</font><font size=4px color="#009090"><font size=4px>〔此正除節鎮。〕</font></font><font size=4px>張永德盛稱太祖皇帝之智勇，帝握太祖皇帝為殿前都虞候，</font><font size=4px color="#009090"><font size=4px>〔後魏之末，宇文置虞候都督以主候騎，虞候之官蓋始於此。五代殿前都虞候在副都指揮使之下，與都、副指揮使同掌殿前班直。〕</font></font><font size=4px>領嚴州刺史，</font><font size=4px color="#009090"><font size=4px>〔嚴州隸嶺南，時為南漢所，遙領刺史耳。今武臣所領遙邵刺史正此類；而落階官正除刺史者，謂之正任刺史，然亦未嘗臨邵治民也。劉昫曰：嚴州，秦槸林邵地，唐乾封間，招玫生獠，置嚴州。宋開寶七年，廢嚴州，以來賓縣隸象州。〕</font></font><font size=4px>以馬仁瑀為控鶴弓箭直指揮使，馬全乂為散員指揮使；自餘將校遷拜者凡數十人，</font><font size=4px color="#009090"><font size=4px>〔校，戶教翻。〕</font></font><font size=4px>士卒有自行間握主軍廂者。</font><font size=4px color="#009090"><font size=4px>〔行，戶剛翻。時諸軍怕軍皆分左，史相，廂各有帥。按薛史，自五至宋，武官有軍主、廂主。曹威為奉國軍主，遷本軍廂主，劉延欽為控鶴主，是其徵也。〕</font></font><font size=4px>釋趙晁之囚。</font><font size=4px color="#009090"><font size=4px>〔囚趙晁所以威眾，戰勝則釋之。〕</font></font><font size=4px>

 　　北漢主收散卒，繕甲兵，完城塹以備周。楊袞將其眾北屯代州，北漢主遣王得中送袞，因求救於契丹，契丹主遣得中還報，許發兵救晉陽。

 　　壬寅，以符彥卿為河東行營都部署兼知太原行府事，以郭崇副之，向訓為都監，李重進為馬步都虞候，史彥超為先鋒都指揮使，將步騎二萬發潞州；仍詔王彥超、韓通自陰地關入，</font><font size=4px color="#009090"><font size=4px>〔北漢既敗走，移晉州東出之師北攻汾、井。〕</font></font><font size=4px>與彥卿合軍而進，又以劉詞為隨駕部署，保太節度使白重贊副之。</font><font size=4px color="#009090"><font size=4px>〔乘勝進攻晉陽，「隨駕」之下，當有「都」字。〕</font></font><font size=4px>

 　　20夏，四月，北漢盂縣降。</font><font size=4px color="#009090"><font size=4px>〔盂，口縣，唐屬太原府。九域志：在府東北二百里。然宋下太原，徙治陽曲。宋白曰：盂縣，本晉大夫盂丙之邑，漢為盂縣。按前此盂縣在今縣酉，陽曲縣東北八十里故盂縣城是也。後魏省屬石艾縣，隋開皇十六年，分石艾縣置原仇縣，屬遼州，因原仇故城為名，即今縣是也。大業二年，改原仇為盂，從漢舊名。〕</font></font><font size=4px>符彥卿軍晉陽城下，王彥超攻汾州，〕九域志：晉州北至汾州三百五十里。〕北漢防禦使董希頻降。帝遣萊州防禦使康延沼攻遼州，</font><font size=4px color="#009090"><font size=4px>〔遼州，唐之儀州也。梁開平三年，枚「兗州管內已有沂州，其儀州改為遼州。」九域志：潞州東北至遼州二百四十三里。〕</font></font><font size=4px>密州防禦使田瓊攻沁州，皆不下。</font><font size=4px color="#009090"><font size=4px>〔唐置沁州，至宋太平興國五年廢沁州，以和川縣隸晉州，熙寧五年省和川縣入冀氏。九域志：冀氏縣在晉州東二百八十里。沁，音七鴆翻。〕</font></font><font size=4px>供備庫副使太原李謙溥單騎說遼州刺史張漢超，</font><font size=4px color="#009090"><font size=4px>〔說，式芮翻。〕</font></font><font size=4px>漢超即降。

 　　21乙卯，葬聖神恭肅文武孝皇帝于嵩陵，</font><font size=4px color="#009090"><font size=4px>〔三月乙酉，梓宮赴山陵。四月乙卯方葬，與北漢交兵，葬備多闕，故緩。〕</font></font><font size=4px>廟號太祖。

 　　22南漢主以高王弘邈為雄武節度使，鎮邕州。弘邈以齊、鎮二王相繼死於邕州，固辭，</font><font size=4px color="#009090"><font size=4px>〔齊王弘弼死見二百八十三卷晉天福八年，鎮王弘澤死見二百八十四卷晉開運元年。〕</font></font><font size=4px>求宿衛；不許。至鎮，委政僚佐，日飲酒，禱鬼神。或上書誣弘邈謀作亂，戊午，南漢主遣甘泉宮使林延遇賜酖殺之。

 　　23初，帝遣符彥卿待北征，但欲耀兵於晉陽城下，未議攻取。既入北漢境，其民爭以食物迎周師，泣訴劉氏賦役之重，願供軍須，助攻晉陽，北漢州縣繼有降者。帝聞之，始有兼井之意，</font><font size=4px color="#009090"><font size=4px>〔史言謀不先定者，非廟勝之策。〕</font></font><font size=4px>遣使往與諸將議之，諸將怕言「芻糧不足，請且班師以俟再舉，」帝不聽。</font><font size=4px color="#009090"><font size=4px>〔師有歸志，宜其無功。〕</font></font><font size=4px>既而諸軍數十萬聚於太原城下，軍士不免剽掠，北漢民失望，</font><font size=4px color="#009090"><font size=4px>〔剽，匹妙翻。〕</font></font><font size=4px>稍稍保山谷自固。帝聞之，馳詔禁止剽掠，安撫農民，止徵今歲租稅，乃募民入粟拜官有差，仍發澤、潞、晉、絳、慈、隰及山東近便諸州民運糧以饋軍。</font><font size=4px color="#009090"><font size=4px>〔山東近便諸州，謂邢、趙、鎮、定。〕</font></font><font size=4px>己未，遣李穀詣太原計度芻糧。</font><font size=4px color="#009090"><font size=4px>〔度，徒洛翻。〕</font></font><font size=4px>

 　　24庚申，太師、中書令瀛文懿王馮道卒。</font><font size=4px color="#009090"><font size=4px>〔考異曰：五代通錄：「謚曰文愍。」今從世宗實錄、薛史。〕</font></font><font size=4px>道少以孝詌知名，</font><font size=4px color="#009090"><font size=4px>〔以此知名，人所難能也。少，詩照翻。〕</font></font><font size=4px>唐莊宗世始貴顯，</font><font size=4px color="#009090"><font size=4px>〔馮道事劉守光，位不過參軍，入唐，始貴顯。〕</font></font><font size=4px>自是累朝不離將、相、三公、三師之位，</font><font size=4px color="#009090"><font size=4px>〔離，力智翻。唐制，太師、太傅、太保為三師，太尉、司徒、司空為三公。〕</font></font><font size=4px>為人清儉寬弘，人莫測其喜慍，滑稽多智，浮沈取容，</font><font size=4px color="#009090"><font size=4px>〔滑，音骨。沈，時林翻。〕</font></font><font size=4px>嘗著長樂老敘，自述累朝榮遇之狀，</font><font size=4px color="#009090"><font size=4px>〔馮道長樂老敘既自陳其榮遇，又自謂孝於家，忠於國，為子、為弟、為人糺、為師長、為夫為父，有子，有孫，時開一卷，時飲一杯，食味、別聲、被色，老安於當代，老而自樂，何樂如之！其自述如此。〕</font></font><font size=4px>時人往往以德量推之。

 　　歐陽修論曰：「禮義廉恥，國之四維；四維不張，國乃滅亡。」</font><font size=4px color="#009090"><font size=4px>〔管子之言。〕</font></font><font size=4px>禮義，治人之大法；</font><font size=4px color="#009090"><font size=4px>〔治，直之翻。〕</font></font><font size=4px>廉恥，立人之大節。況為大臣而無廉恥，天下其有不亂，國家其有不亡者乎！予讀馮道長樂老敘，見其自述以為榮，其可謂無廉恥者矣，則天下國家可從而知也。

 　　予於五代得全節之士三，</font><font size=4px color="#009090"><font size=4px>〔謂王彥章、裴約、劉仁贍。〕</font></font><font size=4px>死事之人十有五，</font><font size=4px color="#009090"><font size=4px>〔謂張源德、夏魯奇、姚洪、王思同、張敬達、翟進宗、沈斌、王清、史彥超、孫晟、馬彥超、宋令珣、李遐、張彥卿、鄭昭業，凡十五人。〕</font></font><font size=4px>皆武夫戰卒，豈於儒者果無其人哉﹖得非高節之士，惡時之亂，</font><font size=4px color="#009090"><font size=4px>〔惡，烏路翻。〕</font></font><font size=4px>薄其也而不肯出歟﹖抑君天下者不足顧，而莫能致之歟。

 　　予嘗聞五代時有王凝者，家青、齊之間，為虢州司戶參軍，以疾卒于官。凝家素貧，一子尚幼，妻李氏，攜其子，負其遣骸以歸，東過開封，止於旅舍，主人不納。李氏顧天已暮，不肯去，主人牽其臂而出之。李氏仰天慟曰：「我為婦人，不能守節，而此手為人所執邪！」即引斧自斷其臂，見者為之嗟泣。</font><font size=4px color="#009090"><font size=4px>〔斷，音倚。為之，于偽翻。〕</font></font><font size=4px>開封尹聞之，白其事於朝，厚卹李氏而笞其主人。</font><font size=4px color="#009090"><font size=4px>〔此事歐陽公得之於五代小說。朝，宜遙翻；下同。〕</font></font><font size=4px>嗚呼！士不自愛其身而忍恥以偷生者，聞李氏之風，宜少知愧哉！</font><font size=4px color="#009090"><font size=4px>〔少，詩沼翻。〕</font></font><font size=4px>

 　　臣光曰：天地設位，聖人則之，以制禮立法，內有夫婦，外有君臣。婦之從夫，終身不改；臣之事君，有死無貳；此人道之大倫也。苟或廢之，亂莫大焉！范質稱馮道厚德稽古，宏才偉量，雖朝代遷貿，人無間言，</font><font size=4px color="#009090"><font size=4px>〔貿，音茂，易也。間，古莧翻。〕</font></font><font size=4px>屹若巨山，不可轉也。</font><font size=4px color="#009090"><font size=4px>〔夷考范質之為人，蓋學馮道者也。屹，與屹同，魚迄翻。〕</font></font><font size=4px>臣愚以為正女不從二夫，忠臣不事二君。為女不正，雖復華色之美，織霱之巧，不足賢矣；為臣不忠，雖復材智之多，治行之優，不足貴矣。</font><font size=4px color="#009090"><font size=4px>〔霱，汝鴆翻。治，直史翻。行，下孟翻。〕</font></font><font size=4px>何則﹖大節已虧故也。道之為相，歷五朝、八姓，</font><font size=4px color="#009090"><font size=4px>〔五朝，唐、晉、遼、漢、周。八姓，唐莊宗、明宗、潞王各為一姓，石晉、邪律、劉漢、周太祖、世宗各為一姓。〕</font></font><font size=4px>若逆旅之視過客，朝為仇敵，暮為君臣，易面變辭，曾無愧怍，</font><font size=4px color="#009090"><font size=4px>〔怍，疾各翻。〕</font></font><font size=4px>大節如此，雖有小善，庸足稱乎！

 　　或以為自唐室之亡，群雄力爭，帝王興廢，遠者十餘年，近者四三年，雖有忠智，將若之何！當是之時，失臣節者非道一人，豈復獨罪道哉！臣愚以為忠 臣憂公如家，見危致命，君有過則強諫力爭，國敗亡則竭節致死。智士邦有道則見，</font><font size=4px color="#009090"><font size=4px>〔見，賢遍翻。〕</font></font><font size=4px>邦無道則隱，或滅亦山林，或優游下僚。今道尊寵則冠三師， 權任則首諸相，</font><font size=4px color="#009090"><font size=4px>〔冠，古玩翻。相，息亮翻。〕</font></font><font size=4px>國存則依違拱嘿，竊位素餐，國亡則圖全苟免，迎謁勸進。君則興亡接踵，道則富貴自如，茲乃奸臣之尤，安得與他人為比哉！或謂道能全身遠害於亂世，斯亦賢已。</font><font size=4px color="#009090"><font size=4px>〔遠，于願翻。〕</font></font><font size=4px>糺謂君子有殺身成仁，無求生害仁，</font><font size=4px color="#009090"><font size=4px>〔引論語夫子之言。〕</font></font><font size=4px>豈專以全身遠害為賢哉！然則盜跖病終而子路醢，果誰賢乎﹖</font><font size=4px color="#009090"><font size=4px>〔盜跖從卒九千，橫行天下，而以壽終。子路仕衛，孔悝之難，子路死之，菹於衛東門之上。〕</font></font><font size=4px>

 　　抑此非特道之愆也，</font><font size=4px color="#009090"><font size=4px>〔愆，過也。〕</font></font><font size=4px>時君亦有責焉。</font><font size=4px color="#009090"><font size=4px>〔時君，謂于朝、八姓之君。〕</font></font><font size=4px>何則﹖不正之女，中士羞以為家；不忠之人，中君羞以為臣。</font><font size=4px color="#009090"><font size=4px>〔中士、中君，以人品言，謂識見不及上而可以語上者。〕</font></font><font size=4px>彼相前朝，語其忠則反君事讎，語其智則社稷為墟；後來之君，不誅不棄，乃復用以為相，</font><font size=4px color="#009090"><font size=4px>〔復，扶又翻。〕</font></font><font size=4px>彼又安肯盃忠於我而能獲其用乎！故曰，非特道之愆，亦時君之責也。</font><font size=4px color="#009090"><font size=4px>〔溫公以此警後世之君臣深矣。〕</font></font><font size=4px>

 　　25辛酉，符彥卿奏北漢憲州刺史太原韓光愿、嵐州刺史郭言皆舉城降。</font><font size=4px color="#009090"><font size=4px>〔屬邵雖降，而都府未克，終於無益。大軍既退，則其地復為敵有矣。〕</font></font><font size=4px>

 　　26初，符彥卿有女適李守貞之子崇訓，相者言其貴當為天下母。守貞喜曰：「吾婦猶母天下，況我乎！」反意遂決。及敗，崇訓先刃其弟妹，次及符氏；符氏匿幃下，崇訓倉猝求之不獲，遂自剄。</font><font size=4px color="#009090"><font size=4px>〔剄，古頂翻。〕</font></font><font size=4px>亂兵既入，符氏安坐堂上，叱亂兵曰：「吾父與郭公為昆弟，汝曹勿無禮！」太祖遣使歸之於彥卿。及帝鎮澶州，</font><font size=4px color="#009090"><font size=4px>〔廣順元年，帝鎮澶州，三年，八為開封尹。〕</font></font><font size=4px>太祖為帝娶之。</font><font size=4px color="#009090"><font size=4px>〔為，于偽翻。〕</font></font><font size=4px>壬戌，立為皇后。后性和惠而明決，帝甚重之。

 　　27王逵表請復徙使府治朗州。</font><font size=4px color="#009090"><font size=4px>〔去年王逵移使府於潭州。復，扶又翻。治，直之翻。〕</font></font><font size=4px>
</font><!--/HTMLBUILERPART0--><font size=4px>