<font size=4px>　　隋紀二</font><font size=4px color="#009090"><font size=4px>〔起玄黓困敦（壬子），盡屠維協洽（己未），凡八年。〕</font></font><font size=4px>

 　　高祖文皇帝上之下

 　　開皇十二年（任子、五九二）

 　　1春，二月，己巳，以蜀王秀為內史令兼右領軍大將軍。

 　　2國子博士何妥與尚書右僕射邳公蘇威爭議事，積不相能。威子夔為太子通事舍人，</font><font size=4px color="#009090"><font size=4px>〔隋制：太子通事舍人八人，屬典書坊。〕</font></font><font size=4px>少敏辯，有盛名，</font><font size=4px color="#009090"><font size=4px>〔少，詩沼翻。〕</font></font><font size=4px>士大夫多附之。及議樂，夔與妥各有所持；詔百僚署其所同，百僚以威故，同夔者什八九。妥恚曰：「吾席間函丈四十餘年，</font><font size=4px color="#009090"><font size=4px>〔禮：侍坐於先生，席間函丈。何妥周武帝時已為太學博士，故云然。恚，於避翻。〕</font></font><font size=4px>反為昨暮兒之所屈邪！」</font><font size=4px color="#009090"><font size=4px>〔邪，音耶。〕</font></font><font size=4px>遂奏：「威與禮部尚書盧愷、吏部侍郎薛道衡、尚書右丞王弘、考功侍郎李同和等共為朋黨。</font><font size=4px color="#009090"><font size=4px>〔吏部侍郎、考功侍郎皆屬吏部尚書。尚書左、右丞分司管轄。隋制：尚書二十四曹侍郎，獨吏部侍郎班左右丞之上。吏部侍郎正四品，左、右丞從四品。〕</font></font><font size=4px>省中呼弘為世子，同和為叔，言二人如威之子弟也。」復言威以曲道任其從父弟徹、肅罔冒為官等數事。</font><font size=4px color="#009090"><font size=4px>〔復，扶又翻。從，才用翻。〕</font></font><font size=4px>上命蜀王秀、上柱國虞慶則等雜按之，事頗有狀。上大怒。秋，七月，乙巳，威坐免官爵，以開府儀同三司就第；盧愷除名，知名之士坐威得罪者百餘人。

 　　初，周室以來，選無清濁；</font><font size=4px color="#009090"><font size=4px>〔選，宣絹翻。〕</font></font><font size=4px>乃愷攝吏部，</font><font size=4px color="#009090"><font size=4px>〔按愷傳，開皇九年拜禮部尚書。〕</font></font><font size=4px>與薛道衡甄別士流，</font><font size=4px color="#009090"><font size=4px>〔別，彼列翻。〕</font></font><font size=4px>故涉朋黨之謗，以至得罪。未幾，</font><font size=4px color="#009090"><font size=4px>〔幾，居豈翻。〕</font></font><font size=4px>上曰：「蘇威德行者，</font><font size=4px color="#009090"><font size=4px>〔行，下孟翻。〕</font></font><font size=4px>但為人所誤耳！」命之通籍。</font><font size=4px color="#009090"><font size=4px>〔通籍殿中，則得預朝請。〕</font></font><font size=4px>威好立條章，</font><font size=4px color="#009090"><font size=4px>〔好，呼到翻。〕</font></font><font size=4px>每歲責民間五品不遜，</font><font size=4px color="#009090"><font size=4px>〔孔安國曰：五品，謂五常。遜，順也。〕</font></font><font size=4px>或答云，「管內無五品之家。」其不相應領，類多如此。又為餘糧簿，欲使有無相贍；民部侍郎郎茂以為煩迂不急，皆奏罷之。茂，基之子也，</font><font size=4px color="#009090"><font size=4px>〔郎基見一百六十五卷梁世祖承聖三年。〕</font></font><font size=4px>嘗為衛國令，有民張元預兄弟不睦，丞、尉請加嚴刑，</font><font size=4px color="#009090"><font size=4px>〔隋志：縣置令、丞、尉。〕</font></font><font size=4px>茂曰：「元預兄弟本相憎疾，又坐得罪，彌益其忿，非化民之意也。」乃徐諭之以義。元預等各感悔，頓首請罪，遂相親睦，稱為友悌。

 　　3己巳，上享太廟。</font><font size=4px color="#009090"><font size=4px>〔隋立四親廟，各以孟月享以太牢。〕</font></font><font size=4px>

 　　4壬申晦，日有食之。

 　　5帝以天下用律者多踳駮，</font><font size=4px color="#009090"><font size=4px>〔踳，乖也；駮，錯也。踳，尺允翻；駮，北角翻。〕</font></font><font size=4px>罪同論異，八月，甲戌，制：「諸州死罪，不得輒決，悉移大理按覆，事盡，</font><font size=4px color="#009090"><font size=4px>〔盡，竟也。〕</font></font><font size=4px>然後上省奏裁。」</font><font size=4px color="#009090"><font size=4px>〔上，時掌翻。〕</font></font><font size=4px>

 　　6冬，十月，壬午，上享太廟。十一月，辛亥，祀南郊。

 　　7己未，新義公韓擒虎卒。</font><font size=4px color="#009090"><font size=4px>〔擒虎襲父雄爵新義郡公，平陳之功，以吏議不加封爵。卒，子恤翻。〕</font></font><font size=4px>

 　　8十二月，乙酉，以內史令楊素為尚書右僕射，與高熲專掌朝政。素性疏辯，高下在心，朝臣之內，</font><font size=4px color="#009090"><font size=4px>〔朝，直遙翻。〕</font></font><font size=4px>頗推高熲，敬牛弘，厚接薛道衡，視蘇威蔑如也，</font><font size=4px color="#009090"><font size=4px>〔蔑，無也，視之如無也；又輕易也。〕</font></font><font size=4px>自餘朝貴，多被陵轢。</font><font size=4px color="#009090"><font size=4px>〔陵，乘也，犯也，侮也，侵也。轢，陵踐也。又，車踐為轢。轢，郎擊翻。〕</font></font><font size=4px>其才藝風調優於熲；</font><font size=4px color="#009090"><font size=4px>〔調，徒釣翻。〕</font></font><font size=4px>，至於推誠體國，處物平當，</font><font size=4px color="#009090"><font size=4px>〔處，昌呂翻。當，丁浪翻。〕</font></font><font size=4px>有宰相識度，不如熲達矣。

 　　右領軍大將軍賀若弼，自謂功名出朝臣之右，每以宰相自許。既而楊素為僕射，弼仍為將軍，甚不平，形於言，色由是坐免官，怨望愈甚。久之，上下弼獄，</font><font size=4px color="#009090"><font size=4px>〔下，戶嫁翻。〕</font></font><font size=4px>謂之曰：「我以高熲、楊素為宰相，汝每昌言曰：『此二人惟堪啗飯耳。』</font><font size=4px color="#009090"><font size=4px>〔昌言，明言於廣眾。啗，徒濫翻，又徒覽翻。〕</font></font><font size=4px>是何意也﹖」弼曰：「熲，臣之故人；素，臣舅子：臣並知其為人， 誠有此語。」公卿奏弼怨望，罪當死。上曰：「臣下守法不移，公可自求活理。」弼曰：「臣恃至尊威靈，將八千兵渡江，</font><font size=4px color="#009090"><font size=4px>〔將，即亮翻。〕</font></font><font size=4px>擒陳叔寶，竊以此望 活。」上曰：「此已格外重賞，何用追論！」弼曰：「臣已蒙格外重賞，今還格外望活。」既而上低回數日，</font><font size=4px color="#009090"><font size=4px>〔低，降意也。回，轉心也。〕</font></font><font size=4px>惜其功，特令除名。歲 餘，復其爵位，上亦忌之，不復任使，</font><font size=4px color="#009090"><font size=4px>〔復，扶又翻。〕</font></font><font size=4px>然每宴賜，遇之甚厚。

 　　9有司上言：「府藏皆漢，</font><font size=4px color="#009090"><font size=4px>〔上，時掌翻。藏，徂浪翻。〕</font></font><font size=4px>無所容，積於廊廡。」</font><font size=4px color="#009090"><font size=4px>〔廡，罔甫翻。〕</font></font><font size=4px>帝曰：「朕既薄賦於民，又大經賜用，</font><font size=4px color="#009090"><font size=4px>〔謂賞平陳將士。〕</font></font><font size=4px>何得爾也﹖」</font><font size=4px color="#009090"><font size=4px>〔爾，猶言如此。〕</font></font><font size=4px>對曰：「入者常多於出，洛計每年賜用，至數百萬段，曾無減損。」於是更闢左荿院以受之。</font><font size=4px color="#009090"><font size=4px>〔漢官有中藏令，晉有中、黃、左、右藏令，隋初有右藏、黃藏令，至是始闢左藏院。藏，徂浪翻。〕</font></font><font size=4px>詔曰：「寧積於人，無藏府庫。河北、河東今年田租三分減一，兵減半功，謂全免。」</font><font size=4px color="#009090"><font size=4px>〔田出租，丁出調，詳已見前。兵受田，計畝為功，以其所出，脩器械，備糗糧，今亦減其半。調，徒弔翻。〕</font></font><font size=4px>時天下戶口歲增，京輔及三河地少而人眾，</font><font size=4px color="#009090"><font size=4px>〔京輔，謂關內。三河，謂河東、河南、河北。少，與小同。〕</font></font><font size=4px>衣食不給，帝乃發使四出，均天下之田，其狹鄉每丁纔至二十畝，老少又少焉。</font><font size=4px color="#009090"><font size=4px>〔使，疏吏翻。老少，詩照翻；又少，詩沼翻。〕</font></font><font size=4px>

 　　十三年（癸丑、五九三）

 　　1春，正月，壬子，上祀感生帝。</font><font size=4px color="#009090"><font size=4px>〔隋以火德王，以赤帝赤熛怒為感生帝。〕</font></font><font size=4px>

 　　2壬戌，行幸岐州。</font><font size=4px color="#009090"><font size=4px>〔岐州扶風郡。〕</font></font><font size=4px>

 　　3二月，丙午，詔營仁壽宮於岐州之北，</font><font size=4px color="#009090"><font size=4px>〔仁壽宮，在岐州普閏縣。〕</font></font><font size=4px>使楊素監之。</font><font size=4px color="#009090"><font size=4px>〔監，古銜翻。〕</font></font><font size=4px>素奏前萊州刺史宇文愷檢校將作大匠，</font><font size=4px color="#009090"><font size=4px>〔隋志：東莢郡，舊置光州，開皇五年，更名萊州。隋制：未除授正官而領其務者為檢校官。將作大匠掌工作。宇文愷有巧思，奏使之領作。〕</font></font><font size=4px>記室封德彝為土木監。</font><font size=4px color="#009090"><font size=4px>〔土木監，掌土木之事，以營宮暫置之，非常設之官。〕</font></font><font size=4px>於是夷山堙谷以立宮殿，崇臺累榭，宛轉相屬。</font><font size=4px color="#009090"><font size=4px>〔屬，之欲翻。〕</font></font><font size=4px>役使嚴急，丁夫多死，疲頓顛仆，推填坑坎，覆以土石，</font><font size=4px color="#009090"><font size=4px>〔推，吐雷翻。覆，敷又翻。〕</font></font><font size=4px>因而築為平地。死者以萬數。

 　　4丁亥，上至自岐州。

 　　5己卯，立皇孫暕為豫章王。暕，廣之子也。</font><font size=4px color="#009090"><font size=4px>〔暕，古限翻。〕</font></font><font size=4px>

 　　6丁酉，制：「私家不得藏緯候，圖讖。」</font><font size=4px color="#009090"><font size=4px>〔讖，楚譖翻。〕</font></font><font size=4px>

 　　7秋，七月，戊辰晦，日有食之。

 　　8是歲，命禮部尚書牛弘等議明堂制度。宇文愷獻明堂木樣，上命有司規度安業里地，將立之；而諸儒異議，久之不決，乃罷之。</font><font size=4px color="#009090"><font size=4px>〔隋志：宇文愷依月令文造明堂木樣，重檐複廟，五房四達，丈尺規矩，皆有準憑。帝異之，命有司於安業里為規兆，蓋在長安南郭內也。既以異議罷。至大業中，愷復奏明堂議及木樣。其議云：「尚書帝命驗曰：『帝者承天，立五府以尊天重象，赤曰文祖，黃曰神斗，白曰顯紀，黑曰玄矩，蒼曰靈府。』註曰：『唐、虞之天府，夏之世室，殷之重屋，周之明堂，皆同矣。』尸子曰：『有虞氏曰總章。』周官考工記曰：『夏后氏世室，堂脩四</font><font size=4px color="#009090"><font size=4px>〔二〕</font></font><font size=4px>七，博四脩一。』註云，『脩，南北之深也。夏度以步，今堂脩十四步，其博益以四分脩之一，則明堂博十七步半也。』臣愷按，三王之世，夏最為近古，從質尚文，理應漸就寬大，何困夏室乃大殷堂﹖相形為論，理恐不爾。記云：『堂脩七，博四。』脩若夏度以步，則應脩七步。註云：『今堂脩十四步，』乃是增益記文。殷、周二堂獨無加字，便是其義，類例不同。山木禮本，輒加『二七』之字，何得殷無加尋之文，周闕增筵之義！研覈其趣，或是不然。讎校古書，並無二字，此乃桑間俗儒信情加減。黃圖議云：『夏后氏益其堂之大一百四十四尺，周人明堂以為兩杼間。』馬宮之言，止論堂之一面。據此為準，則三代堂基並方，得為上圓之制。諸書所說，並為下方。鄭註周官，獨為此義非直與古違異，亦乃乖背禮文，尋文求理，深恐未愜。尸子曰，『殷人陽館。』考工記曰：『殷人重屋，堂脩七尋，堂崇三尺，四阿重屋。』註曰：『其脩七尋五丈六尺，於夏；周則其博九尋七丈二尺。』又曰：『周人明堂度九尺之筵，東西九筵，南北七筵，堂崇一筵，五室凡二筵。』禮記明堂位曰：『天子之廟，複廟重檐。』鄭註云，『複廟，重屋也。』註玉藻云，『天子廟及路寢，皆如明堂制。』禮圖云：『於內室之上，起通天之觀，觀八十一尺，得宮之數，其聲濁，君之象也。』大戴禮云：『明堂者，古有之， 凡九室，一室有四戶八牖，以茅蓋，上圓下方，外水曰璧雝，亦綴戶，白綴牖，堂高三尺，東西九仞，南北七筵，其宮方三百步。』周書明堂曰：『堂方百一十二 尺，高四尺，階博六尺三寸，室居內方百尺，室內方六十尺，戶高八尺，博四尺。』作洛曰：『明堂、太廟、路寢，咸有四阿，重亢、重廊。』孔氏註云：『重亢， 累棵；重廊，累屋也。』禮圖曰：『奏明堂，九室十二階，各有，所居。』呂氏春秋曰：『有十二堂。』與月令同，並不論尺丈。臣愷按，十二階雖不與禮合，一月一階非無理。思黃圖曰：『堂方百四十四尺，</font><font size=4px color="#009090"><font size=4px>〔法〕</font></font><font size=4px>坤之策也，方象地。屋圓，楣徑二百一十六尺，法乾之策也，圓象天。室九宮，法九州。太室方六丈，法坤之變數。十二堂，法十二月。三十六戶，法極陰之變數。七十二牖，法五行所行日數。八達，象筏風，法八卦。通天臺徑九尺，象</font><font size=4px color="#009090"><font size=4px>〔法〕</font></font><font size=4px>乾。以九覆六，高八十尺，法黃鍾九九之數。二十八柱，象二十八宿。堂高三尺，土階三等，法三統。堂四向五色，法四時五行。殿門去殿七十二步，法五行所行。門堂長四丈，取太室三之二。垣高無蔽目之照，（目恐當作日）牖六尺，其外倍之。 殿垣方，在水內，法地陰也。水四周於外，象四海。圓，法陽也。水闊二十四丈，象二十四氣。水內徑三丈，應覲禮經。武帝立明堂汶上，無室，其外略依此制。』 泰山通議今亡，不可得而辨也。元始四年起明堂辟雍長安城南門，鄅度如儀，一殿，垣四面，門八觀，水外周，堤壤高四尺。禮圖曰：『建武三十年作明堂，上圓下 方，上圓法天，下方法地，十二堂法日辰，九室法九州，室八哋，八九七十二，法一時之王，室有二戶，二九十八戶，法土王十八日。內堂，正壇高三尺，土階三等。』胡作始註漢官云，『古清廟蓋以茅，今蓋以瓦，下藉茅，以存古制。』自晉以前，未有鳿尾。其圓牆璧水，一依本圖。晉堂方構，不合天文，既缺重樓，又無璧水。空堂乖五室之義，直殿違九階之文， 非古欺天，一何過甚！後魏於北臺城南造圓牆，在璧水外，門在水內，迥立不與牆相連，其堂上九室，三三相重，不依古制，室間通巷，違舛處多。其室皆用墼累， 極成褊陋。宋起居注曰，『孝武帝大明五年，立明堂，其牆宇規範，擬則太廟，唯十二間以應翆數。』梁武帝移宋時太極殿以為明堂，無室十二間。自古明堂圖，惟有二本：一是宗周劉焄、阮諶、劉昌宗等作，三圖略同；一是後漢建武三十年作，禮圖有本，不詳撰人。臣達尋經傳，傍求子史，研究眾說，總撰今圖，其樣以木為之，下為方堂，堂有五室，上為圓觀，觀有四門。」會遼東之役，不果行。〕</font></font><font size=4px>

 　　9上之滅陳也，以陳叔寶屏風賜突厥大義公主。</font><font size=4px color="#009090"><font size=4px>〔厥，九勿翻。〕</font></font><font size=4px>公主以其宗國之覆，</font><font size=4px color="#009090"><font size=4px>〔謂周亡也。〕</font></font><font size=4px>心常不平，書屏風，為詩敘陳亡以自寄；上聞而惡之，</font><font size=4px color="#009090"><font size=4px>〔惡，烏路翻。〕</font></font><font size=4px>禮賜漸薄。彭公劉昶先尚周公主，流人楊欽亡入突厥，詐言昶欲與其妻作亂攻隋，遣欽密告大義公主，發兵擾邊。都藍可汗信之，乃不脩職貢，頗為邊患。</font><font size=4px color="#009090"><font size=4px>〔可，從刊入聲。汗，音寒。〕</font></font><font size=4px>上遣車騎將軍長孫晟使於突厥，</font><font size=4px color="#009090"><font size=4px>〔隋制：車騎將軍階正五品。非職事官。騎，奇寄翻。使，疏吏翻。長，知兩翻。晟，承正翻。〕</font></font><font size=4px>微觀察之。公主見晟，言辭不遜，又遣所私胡人安遂迦與楊欽計議，</font><font size=4px color="#009090"><font size=4px>〔迦，求伽翻。〕</font></font><font size=4px>扇惑都藍。晟至京師，具以狀聞。上遣晟往索欽；</font><font size=4px color="#009090"><font size=4px>〔索，山客翻。〕</font></font><font size=4px>都藍不與，曰：「檢校客內無此色人。」晟乃賂其達官，知欽所在，夜，掩獲之，以示都藍，因發公主私事，國人大以為恥。都藍執安遂迦等，并以付晟。上大喜，加授開府儀同三司，仍遣人突厥，廢公主。內史侍郎裴矩請說都藍使殺公主。</font><font size=4px color="#009090"><font size=4px>〔說，輸芮翻。〕</font></font><font size=4px>時處羅侯之子染干，號突利可汗，</font><font size=4px color="#009090"><font size=4px>〔考異曰：突厥傳云』沙揼略子」。今從長孫晟傳。〕</font></font><font size=4px>居北方，遣使求婚，</font><font size=4px color="#009090"><font size=4px>〔使，疏吏翻。〕</font></font><font size=4px>上使裴矩謂之曰：「當殺大義公主，乃許婚。」突利復譖之於都藍，</font><font size=4px color="#009090"><font size=4px>〔復，扶又翻。〕</font></font><font size=4px>都藍因發怒，殺公主，更表請婚，朝議將許之。</font><font size=4px color="#009090"><font size=4px>〔朝，直遙翻。〕</font></font><font size=4px>長孫晟曰：「臣觀雍虞閭反覆無信，直以與玷厥有隙，</font><font size=4px color="#009090"><font size=4px>〔雍虞閭，都藍；玷厥，達頭也。〕</font></font><font size=4px>所以欲依倚國家，雖與為婚，終當叛去。今若得尚公主，承藉威靈，玷厥、染干必受其徵發。強而更反，後恐難圖。且染干者，處羅侯之子，素有誠款，於今兩代，前乞通婚，不如許之，招令南徙，兵少力弱，易可撫馴，</font><font size=4px color="#009090"><font size=4px>〔少，詩沼翻。易，以豉翻。馴，松倫翻。〕</font></font><font size=4px>使敵雍虞閭以為邊捍。」上曰：「善。」復遣晟慰諭染干，許尚公主。</font><font size=4px color="#009090"><font size=4px>〔為隋破都藍，樹立染干張本。復，扶又翻。〕</font></font><font size=4px>

 　　10牛弘使協律郎范陽祖孝孫等參定雅樂，</font><font size=4px color="#009090"><font size=4px>〔隋制，太常有協律郎二人。隋志：涿郡涿縣，舊置范陽郡，開皇初，郡廢。又上谷郡淶水縣，舊曰遒，開皇元年，以范陽為遒縣，更置范陽於此。〕</font></font><font size=4px>從陳陽山太守毛爽受京房律法，</font><font size=4px color="#009090"><font size=4px>〔「從」字之上，更有「孝孫」二字，文意乃明。隋志：南海郡含洭縣，梁置陽山郡。〕</font></font><font size=4px>布管飛灰，順月皆驗。又每律生五音十二律，為六十音，因而六之，為三百六十音，分直歲之日以配七音，而旋相為宮之法，由是著名。</font><font size=4px color="#009090"><font size=4px>〔名，一作明。〕</font></font><font size=4px>弘等乃奏請復用旋宮法，上猶記何妥之言，</font><font size=4px color="#009090"><font size=4px>〔妥言見上卷九年。〕</font></font><font size=4px>注弘奏下，不聽作旋宮，但用黃鍾一宮。於是弘等復為奏，附順上意，其前代金石並銷毀之。以息異議。弘等又作武舞，以象隋之功德郊廟饗用一調，迎氣用五調。</font><font size=4px color="#009090"><font size=4px>〔郊廟用一調，止用黃鍾一宮。迎氣用五調，春用角，夏用徵，中央用宮，秋用商，冬用羽。調，徒釣翻。〕</font></font><font size=4px>舊工稍盡，其餘聲律，皆不復通。</font><font size=4px color="#009090"><font size=4px>〔復，扶又翻。〕</font></font><font size=4px>

 　　十四年（甲寅、五九四）

 　　1春，三月，樂成。夏，四月，乙丑，詔行新樂，且曰：「民間音樂，流僻日久，棄其舊體，競，造繁聲，宜加禁約，務存其本。」萬寶常聽太常所奏樂，泫然泣曰：「樂聲淫厲而哀，天下不久將盡！」時四海全盛，聞者皆謂不然；大業之末，其言卒驗。</font><font size=4px color="#009090"><font size=4px>〔卒，子恤翻。〕</font></font><font size=4px>寶常貧而無子，久之，竟餓死。且死，悉取其書燒之，</font><font size=4px color="#009090"><font size=4px>〔寶常撰樂譜六十四卷，具論八音旋相為宮之法，改絃移柱之變，為八十四調，一百四十四律，終於千八百聲，為之應手成曲。〕</font></font><font size=4px>曰：「用此何為！」

 　　2先是，臺、省、府、寺及諸州皆置公廨錢，</font><font size=4px color="#009090"><font size=4px>〔先，悉薦翻。廨，古隘翻。〕</font></font><font size=4px>收息取給。工部尚書</font><span class="h"><font size=4px>【章：甲十一行本「書」下有「扶風」二字；乙十一行本同；孔本同。】</font></font><font size=4px>蘇孝慈</font><font size=4px color="#009090"><font size=4px>〔唐六典：工部尚書，周之冬官卿也，漢五曹尚書，其三曰民曹，後漢以民曹兼主繕修工作、鹽池、園苑之事。自晉、宋、齊、梁、陳營宗廟，則權置起部尚書，事畢省之，後周依周官置大司空卿一人。隋開皇二年，始置工部尚書。〕</font></font><font size=4px>以為「官司出舉興生，煩擾百姓，敗損風俗，</font><font size=4px color="#009090"><font size=4px>〔敗，補邁翻。〕</font></font><font size=4px>請皆禁止，給地以營農。」上從之。六月，丁卯，始詔「公卿以下皆給職田，</font><font size=4px color="#009090"><font size=4px>〔職分田起於後周，頃畝以品為差，下至隋、唐，代有增減。〕</font></font><font size=4px>毋得治生，與民爭利。」</font><font size=4px color="#009090"><font size=4px>〔治，直之翻。〕</font></font><font size=4px>

 　　3秋，七月，乙未，以邳公蘇威為納言。

 　　4初，張賓曆既行，</font><font size=4px color="#009090"><font size=4px>〔開皇四年行長賓曆，見一百七十六卷陳長城公至德二年。〕</font></font><font size=4px>廣平劉孝孫、</font><font size=4px color="#009090"><font size=4px>〔隋志：武安郡永平縣，舊曰廣平，置廣平郡，仁壽元年，改永平縣。〕</font></font><font size=4px>冀州秀才劉焯</font><font size=4px color="#009090"><font size=4px>〔信都郡置冀州。焯，職略翻。〕</font></font><font size=4px>並言其失。賓方有寵於上，劉暉附會之，共短孝孫，斥罷之。後賓卒，孝孫為掖縣丞，</font><font size=4px color="#009090"><font size=4px>〔隋志：萊州東萊郡治掖縣。〕</font></font><font size=4px>委官入京，上其事，詔留直太史，</font><font size=4px color="#009090"><font size=4px>〔以他入太史曹為直太伐。上，時掌翻。〕</font></font><font size=4px>累年不調，</font><font size=4px color="#009090"><font size=4px>〔調，徒釣翻。〕</font></font><font size=4px>乃抱其書，使弟子輿櫬來詣闕下，</font><font size=4px color="#009090"><font size=4px>〔櫬，初覲翻。〕</font></font><font size=4px>伏而慟哭；執法拘而奏之。帝異焉，以問國子祭酒何妥，妥言其善。乃遣與賓曆比校短長。直太史勃海張冑玄</font><font size=4px color="#009090"><font size=4px>〔隋志：勃海郡，開皇六年置棣州。〕</font></font><font size=4px>與孝孫共短賓曆，異論鋒起，久之不定。上令參問日食事，楊素等奏：「太史凡奏日食二十有五，率皆無驗，冑玄所刻，前後妙中，</font><font size=4px color="#009090"><font size=4px>〔刻，刻定也。中，竹中翻。〕</font></font><font size=4px>孝孫所刻，驗亦過半。」於是上引孝孫、冑玄等親自勞徠。</font><font size=4px color="#009090"><font size=4px>〔勞，力到翻。〕</font></font><font size=4px>孝孫請先斬劉暉，乃可定曆，帝不懌，又罷之。孝孫尋卒。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　5關中大旱，民飢，下遣左右視民食，得豆屑雜糠以獻。上流涕以示群臣，深自咎責，為之不御酒肉，</font><font size=4px color="#009090"><font size=4px>〔為，于偽翻。〕</font></font><font size=4px>殆將一翆。八月，辛未，上帥民就食於洛陽，</font><font size=4px color="#009090"><font size=4px>〔帥，讀曰率。〕</font></font><font size=4px>敕斥候不得輒有驅逼。男女參廁於仗衛之間，遇扶老攜幼者，輒引馬避之，慰勉而去；至艱險之處，見負擔者，</font><font size=4px color="#009090"><font size=4px>〔擔，都濫翻。〕</font></font><font size=4px>令左右扶助之。

 　　6冬，開十月，甲寅，詔以齊、梁、陳宗祀廢絕，命高仁英、蕭琮、陳叔寶以時脩祭，所須器物，有司給之。陳叔寶從帝登邙山，</font><font size=4px color="#009090"><font size=4px>〔邙山，在洛陽城北。〕</font></font><font size=4px>侍令，賦詩曰：「日月光天德，山河壯帝居；太平無以報，願上東封書。」</font><font size=4px color="#009090"><font size=4px>〔上，時掌翻。〕</font></font><font size=4px>并表請封禪。帝優詐答之。他日，復侍宴，</font><font size=4px color="#009090"><font size=4px>〔復，扶又翻。〕</font></font><font size=4px>又出，帝目之曰：「此敗豈不由酒！以作詩之功，何如思安時事！當賀若弼渡京口，彼人密啟告急，</font><font size=4px color="#009090"><font size=4px>〔渡京口，事見上卷九年。〕</font></font><font size=4px>叔寶飲酒，遂不之省。</font><font size=4px color="#009090"><font size=4px>〔省，悉井翻。〕</font></font><font size=4px>高熲至日，猶見啟在牀下，未開封。此誠可笑，蓋天亡之也。昔苻氏征伐所得國，皆榮貴其主，</font><font size=4px color="#009090"><font size=4px>〔謂苻堅也。事見晉紀。〕</font></font><font size=4px>苟欲求名，不知違天；令與之官，乃違天也。」

 　　7齊州刺史盧賁</font><font size=4px color="#009090"><font size=4px>〔隋志：齊郡，舊曰齊州，治歷城。〕</font></font><font size=4px>坐民飢閉民糶，</font><font size=4px color="#009090"><font size=4px>〔糶，他弔翻。〕</font></font><font size=4px>除名。帝後復欲授以一州，賁對詔失旨，又有怨言，帝大怒，遂不用。皇太子為言：「此輩並有佐命功，雖性行輕險，</font><font size=4px color="#009090"><font size=4px>〔為，于偽翻。行，下孟翻。〕</font></font><font size=4px>誠不可棄。」帝曰：「我抑屈之，全其命也。微劉昉、鄭譯、盧賁、柳裘、皇甫績等，則我不至此。然此等皆反覆子也，當周宣帝時，以無賴得幸。及帝大漸，顏之儀等請以趙王輔政，此輩行詐，顧命於我。</font><font size=4px color="#009090"><font size=4px>〔事見一百七十四卷陳宣帝太建十二年。〕</font></font><font size=4px>我將為政，又欲亂之，故昉謀大逆，譯為巫蠱。</font><font size=4px color="#009090"><font size=4px>〔考異曰：「盧賁傳云：「昉為大逆於前，譯為巫蠱於後。」按譯傳，譯以開皇元年坐巫蠱廢，昉以六年坐謀反誅。賁傳誤也。〕</font></font><font size=4px>如賁之例，皆不漢志，任之則不遜，置之則怨望，自為難信，非我棄之。眾人見此，謂我薄於功臣，斯不然矣。」賁遂廢，卒於家。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　8晉王廣帥百官抗表，固請封禪。</font><font size=4px color="#009090"><font size=4px>〔帥，讀曰率〕</font></font><font size=4px>帝令牛弘創定儀注，既成，帝視之，曰：「茲事體大，朕何德以堪之﹗但當東巡，因致祭山耳。」十二月，乙未，車駕東巡。

 　　9上好禨祥小數，</font><font size=4px color="#009090"><font size=4px>〔好，呼到翻。禨，居希翻。〕</font></font><font size=4px>上儀同三司肅口上書曰：「甲寅、乙卯，天地之合也。</font><font size=4px color="#009090"><font size=4px>〔吉上，時掌翻。〕</font></font><font size=4px>今茲甲寅之年，以辛酉朔旦冬至，來年乙卯，以甲子夏至。冬至陽始，郊天之日，即至尊本命；夏至陰始，祀地之辰，即皇后本命。至尊德並乾之覆育，</font><font size=4px color="#009090"><font size=4px>〔覆，敷又翻。〕</font></font><font size=4px>皇宕仁同地之載養，所以二儀元氣並曾本辰。上大悅，賜物五百段。吉，懿之孫也。</font><font size=4px color="#009090"><font size=4px>〔蕭懿，梁武帝之兄，追封長沙王。〕</font></font><font size=4px>員外散騎侍郎王劭言上有龍顏戴干之表，</font><font size=4px color="#009090"><font size=4px>〔劭云：乾鑿度云，「泰表戴干。」鄭玄註云，表者，人形體之彰識也。干，盾也。泰人之表戴干。散，悉亶翻。騎，奇寄翻。〕</font></font><font size=4px>指示群臣。上悅，拜著作郎。</font><font size=4px color="#009090"><font size=4px>〔隋志：祕書省領太史、著作二曹，著作曹置郎二人。〕</font></font><font size=4px>劭前後上表</font><font size=4px color="#009090"><font size=4px>〔上，時掌翻。〕</font></font><font size=4px>言上受命符瑞甚眾，又採民間歌謠，引圖書纖緯，捃摭佛經，</font><font size=4px color="#009090"><font size=4px>〔讖，楚譖翻。捃，居運翻。摭，之石翻。〕</font></font><font size=4px>回易文字，曲加誣飾，撰皇隋靈感志三十卷奏之，上令宣示天下。劭集諸州朝集，使盥手焚香</font><span class="h"><font size=4px>【章：甲十一行本「香」下有「閉目」二字；乙十一行本同；孔本同；張校同。】</font></font><font size=4px>而讀之，曲折其聲，有如歌詠，經涉旬朔，徧而後罷。上益喜，前後賞賜優洽。</font><font size=4px color="#009090"><font size=4px>〔洽，音狹。朝，宜遙翻。使，疏吏翻。〕</font></font><font size=4px>

 　　十五年（乙卯、五九五）

 　　1春，正月，壬戌，車駕頓齊州。庚午，為壇於泰山，柴泰山，柴燎祀天，以歲旱謝謝愆咎，禮如南郊；又親祀青帝壇。赦天下。

 　　2二月，丙辰，收天下兵器，敢私造者坐之；關中、綠邊不在其例。

 　　3三月，己未，至自東巡。

 　　4仁壽宮成。丁亥，上幸仁壽宮。時，天暑，役夫死者相次於道，楊素悉焚除之，上聞之，不悅。及至，見制度壯麗，大怒曰：「楊素殫民力，為離宮，為吾結怨天下。」</font><font size=4px color="#009090"><font size=4px>〔為吾，于偽翻。〕</font></font><font size=4px>素聞之， 惶恐，盧獲譴，以告封德彝，曰：「公勿憂，俟皇后至，必有恩詔。」</font><font size=4px color="#009090"><font size=4px>〔考異曰：隋書、北史皆曰：「宮成，上令高熲前視，奏稱頗傷綺麗，大損人丁，帝不悅。素 懼，即於北門啟獨孤皇后曰，『帝王法有離宮別館，今天下太平，造一宮何足損費！』后以此理諭上，上乃解。」今從唐書。〕</font></font><font size=4px>明日，上果召素入對，獨孫后勞之曰：</font><font size=4px color="#009090"><font size=4px>〔勞，力到翻。〕</font></font><font size=4px>「公知吾夫婦老，無以自娛，盛飾此宮，豈非北孝！」賜錢百萬，錦絹三千段。素負貴恃才，多所陵侮；唯賞重德彝，每引之與論宰相職務，終日忘倦，因撫其牀曰：「封郎必須據吾此坐。」</font><font size=4px color="#009090"><font size=4px>〔楊素賞重對德彝，非但以其算略，蓋必術亦相似。〕</font></font><font size=4px>屢薦於帝，帝擢為內史舍人。

 　　5夏，四月，己丑朔，赦天下。

 　　6六月，戊子，詔鑿底柱。</font><font size=4px color="#009090"><font size=4px>〔底柱山，在陝縣北大河中。水經曰：河水過砥柱門。註云：砥柱，山名也。昔禹治洪水，山陵當水者鑿之，故破山以通河，河水分流，包山而過，山見水中若柱然，故曰砥柱。三穿既決，水流疏分，指狀表目，亦謂之三門。〕</font></font><font size=4px>

 　　7庚寅，相州刺史豆盧通貢綾文布，</font><font size=4px color="#009090"><font size=4px>〔燕慕容精歸魏，北人謂歸義為豆盧，子孫以為氏。相，息亮翻。〕</font></font><font size=4px>命焚之於朝堂。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　8秋，七月，納言蘇威坐從祠泰山不敬，免，俄而復位。上謂群臣曰：「世人言蘇威詐清，家累金玉，此妄言也。然其性狠戾，</font><font size=4px color="#009090"><font size=4px>〔狠，戶墾翻。〕</font></font><font size=4px>不切世要，求名太甚，從己則悅，違之必怒，此其大病耳。」

 　　9戊寅，上至自仁壽宮。

 　　10冬，十月，戊子，以吏部尚書韋世康為荊州總管。世康，洸之弟也，</font><font size=4px color="#009090"><font size=4px>〔韋洸安輯嶺南，卒于官。按隋書世康傳：世康，洸之兄。洸，古黃翻。〕</font></font><font size=4px>和靜謙怒，在吏部十餘年，時稱廉平。</font><font size=4px color="#009090"><font size=4px>〔按世康傳，自禮部尚書轉吏部尚書，在開皇四年之前。七年拜襄州刺史，歷安州、信州總管，十三年入朝，復拜吏部尚書。出入踐揚，前後十餘年，不專在吏部也。〕</font></font><font size=4px>常有止足之志，謂子弟曰：「祿豈須多，防漢則退；年不待暮，有疾便辭。」因懇乞骸骨。帝不許，使鎮荊州。時天下惟有四總管，并、揚、益、荊，以晉、秦、蜀三王及世康為之，當時以為榮。

 　　11十一月，辛酉，上幸溫湯。</font><font size=4px color="#009090"><font size=4px>〔驪山溫湯也。程大昌曰皇堂石井，後周宇文護所造，隋文帝又修屋宇，并植松鲩千餘株。〕</font></font><font size=4px>

 　　12十二月，戊子，敕：「盜邊糧升已上，皆斬，</font><font size=4px color="#009090"><font size=4px>〔考異曰：刑法志，事在十六年。今從帝紀。〕</font></font><font size=4px>仍籍沒其家。」

 　　13己丑，詔文武官以四考受代。</font><font size=4px color="#009090"><font size=4px>〔唐、虞以三年為一考，後世以一年為一考。〕</font></font><font size=4px>

 　　14汴州刺史令孤熙來朝，</font><font size=4px color="#009090"><font size=4px>〔隋志：滎陽郡浚儀縣，東魏置梁州，後周改曰汴州。令狐出於魏氏，春秋晉大夫魏顆封於令狐，子孫以為氏。汴，皮變翻。〕</font></font><font size=4px>考績為天下之最，賜帛三百匹，</font><font size=4px color="#009090"><font size=4px>〔雜物為段，純物為匹。〕</font></font><font size=4px>頒告天下。熙，整之子也。</font><font size=4px color="#009090"><font size=4px>〔令孤整見一百五十九卷梁武帝大同元年。〕</font></font><font size=4px>

 　　十六年（丙辰、五九六）

 　　1春，正月，丁亥，以皇孫裕為平原王，筠為安成王，嶷為安平王，</font><font size=4px color="#009090"><font size=4px>〔嶷，魚力翻。〕</font></font><font size=4px>恪為襄城王該為高陽王，韶為建安王，煚為潁川王，</font><font size=4px color="#009090"><font size=4px>〔煚，居永翻。〕</font></font><font size=4px>皆勇之子也。

 　　2夏，六月，甲午，初制工商不得仕進。

 　　3秋，八月，丙戌，詔：「決死罪者，三奏然後行刑。」</font><font size=4px color="#009090"><font size=4px>〔考異曰：刑法志在十五年，今從帝紀。〕</font></font><font size=4px>

 　　4冬，十月，己丑，上幸長春宮；</font><font size=4px color="#009090"><font size=4px>〔隋志：同州朝邑縣有長春宮。〕</font></font><font size=4px>十一月，壬子，還長安。

 　　5党項寶會州，</font><font size=4px color="#009090"><font size=4px>〔隋志：汶山郡，後周置汶州，開皇初改曰蜀州，尋為會州。党，底朗翻。〕</font></font><font size=4px>詔發隴西兵討降之。

 　　6帝以光化公主妻吐谷渾可汗世伏；</font><font size=4px color="#009090"><font size=4px>〔妻，七細翻。吐，從暾入聲。谷，音浴。可，從刊入聲。汗，音寒。〕</font></font><font size=4px>世伏上表請稱公主為天后，上不許。</font><font size=4px color="#009090"><font size=4px>〔伏上，時掌翻。〕</font></font><font size=4px>

 　　十七年（丁巳、五九七）

 　　1春，二月，癸未，太平公史萬歲擊南寧羌，平之。</font><font size=4px color="#009090"><font size=4px>〔史萬歲襲爵太平縣公。隋志：太平縣，屬絳郡。南寧之地，漢屬牂柯，蜀漢屬南中，晉屬寧州，梁為南寧州。其後為爨氏所據，自云本安邑人，七世祖晉南寧太守，中國亂，遂王蠻中。考之晉志，未始有南寧郡。西爨，蠻也，非羌也，通鑑因隋紀成文。〕</font></font><font size=4px>初，梁睿之克王謙也，</font><font size=4px color="#009090"><font size=4px>〔見一百七十四卷陳宣帝太建十二年。〕</font></font><font size=4px>西南夷、獠莫不歸附，唯南寧州酋帥爨震恃遠不服。</font><font size=4px color="#009090"><font size=4px>〔獠，魯皓翻。酋，慈秋翻。帥，所類翻。爨，七亂翻。〕</font></font><font size=4px>睿上疏，以為：「南寧州，漢世牂柯之地，</font><font size=4px color="#009090"><font size=4px>〔牂柯，音臧柯。上，時掌翻。〕</font></font><font size=4px>戶口殷眾，金寶富饒。梁南寧州刺史徐文盛為湘東王徵赴荊州，</font><font size=4px color="#009090"><font size=4px>〔徵兵以討侯景，文盛赴之。〕</font></font><font size=4px>屬東夏尚阻，未遑遠略，</font><font size=4px color="#009090"><font size=4px>〔屬，之欲翻。夏，戶雅翻。〕</font></font><font size=4px>土民爨瓚遂竊據一方，</font><font size=4px color="#009090"><font size=4px>〔瓚，從旱翻。〕</font></font><font size=4px>國家遙授刺史，其小震相承至今。而震臣禮多虧，貢賦不入，乞因平蜀之眾，略定南寧。」</font><span class="h"><font size=4px>【章：甲十一行本「寧」下有「帝以天下初定，未之許」九字；乙十一行本同；孔本同。】</font></font><font size=4px>其後南寧夷爨翫來降，拜昆州刺史，</font><font size=4px color="#009090"><font size=4px>〔就其地置昆州。降，戶江翻；下同。〕</font></font><font size=4px>既而復叛。乃以左領軍將軍史萬歲為行軍總管，帥眾擊之，</font><font size=4px color="#009090"><font size=4px>〔復，扶又翻。帥，讀曰率。〕</font></font><font size=4px>入自蜻蛉川，至于南中。</font><font size=4px color="#009090"><font size=4px>〔蜻蛉川，漢蜻蛉縣之地。蜻，倉經翻。蛉，郎丁翻。〕</font></font><font size=4px>夷人前後屯據要害，萬歲皆擊破之；過諸葛亮紀功碑，</font><font size=4px color="#009090"><font size=4px>〔唐史：南詔王鳳迦異築柘東城，有諸葛亮石刻故在。〕</font></font><font size=4px>渡西洱河，</font><font size=4px color="#009090"><font size=4px>〔按唐史，太宗擊西爨，開蜻蛉、弄棟為縣。弄棟西有大勃弄、小勃弄二州蠻，其西與黃瓜、葉榆、西洱河接。西洱河，即葉榆河也。蘇軾曰：南詔有西洱河，即牂柯江也。河形如月抱珥，故名之為西洱河。洱，而止翻，又而志翻。〕</font></font><font size=4px>入渠濫川，行千餘里，破其三十餘部，虜獲男女二萬餘口。諸夷大懼，遣使請降，獻明珠徑寸，於是勒石頌美隋德。萬歲請將爨翫入朝，</font><font size=4px color="#009090"><font size=4px>〔使，疏吏翻。朝，直遙翻。請將，音如字，攜也，領也。〕</font></font><font size=4px>詔許之。爨翫陰有貳心，不欲詣闕，賂萬歲以金寶，萬歲於是捨翫而還。</font><font size=4px color="#009090"><font size=4px>〔為史萬歲得罪張本。還，從宣翻，又如字。〕</font></font><font size=4px>

 　　2庚寅，上幸仁壽宮。

 　　3桂州俚帥李光仕作亂，</font><font size=4px color="#009090"><font size=4px>〔始安郡，梁置桂州。俚，音里。帥，所類翻；下渠帥同。〕</font></font><font size=4px>帝遣上柱國王世積與前桂州總管周法尚討之，法尚發嶺南兵，世積發嶺北兵，俱會尹州。</font><font size=4px color="#009090"><font size=4px>〔隋志：鬱林郡，梁置定州，後改為南定州，平陳改尹州。〕</font></font><font size=4px>世積所部遇瘴，不能進，</font><font size=4px color="#009090"><font size=4px>〔瘴，之亮翻，熱病。〕</font></font><font size=4px>頓于衡州，</font><font size=4px color="#009090"><font size=4px>〔隋志：衡山郡，牛陳置衡州。〕</font></font><font size=4px>法尚獨討之。光仕戰敗，帥勁兵走保白石洞。</font><font size=4px color="#009090"><font size=4px>〔白石洞，在今尋州南六十里。帥，讀曰率；下同。〕</font></font><font size=4px>法尚大獲家口，其黨有來降者，輒以妻子還之，居旬日，降者數千人；</font><font size=4px color="#009090"><font size=4px>〔降，戶江翻。〕</font></font><font size=4px>光仕眾潰而走，追斬之。

 　　帝又遣員外散騎侍郎何稠募兵討光仕，稠諭降其黨莫崇等，</font><font size=4px color="#009090"><font size=4px>〔姓苑：何氏出自周成王母弟唐叔虞，其後封於韓，韓滅，子孫分散，江、淮間音以「韓」為「河」，字隨書變，後遂為何氏。莫姓，楚莫敖之後。散，悉亶翻。騎，奇寄翻。〕</font></font><font size=4px>承制署首領為州縣官。稠，妥之兄子也。</font><font size=4px color="#009090"><font size=4px>〔妥，他果翻。〕</font></font><font size=4px>

 　　上以嶺南夷、越數反，</font><font size=4px color="#009090"><font size=4px>〔數，所角翻。〕</font></font><font size=4px>以汴州刺史令孤熙為柱州總管十七州諸軍事，許以便宜從事，刺史以下官得承制補授。熙至部，大弘恩信，其溪洞渠帥更相謂曰：</font><font size=4px color="#009090"><font size=4px>〔令，力丁翻。帥，所類翻。更，工衡翻。〕</font></font><font size=4px>「前時總管皆以兵威相脅，今者乃以手教相諭，我輩其可違乎！」於是相帥歸附。先是州縣生梗，</font><font size=4px color="#009090"><font size=4px>〔先，悉薦翻。〕</font></font><font size=4px>長吏多不得之官，</font><font size=4px color="#009090"><font size=4px>〔長，知兩翻。〕</font></font><font size=4px>寄政於總管府，熙悉遣之，為建城邑，</font><font size=4px color="#009090"><font size=4px>〔為，于偽翻。〕</font></font><font size=4px>開設學校，華、夷感化焉。俚帥</font><font size=4px color="#009090"><font size=4px>〔帥，所類翻。〕</font></font><font size=4px>甯猛力，在陳世已據南海，隋因而撫之，拜安州刺史。猛力恃險驕倨，未嘗參謁，熙諭以恩信，猛力感之，詣府請謁，不敢為非熙奏改安州為欽州。</font><font size=4px color="#009090"><font size=4px>〔隋志：寧越郡，梁置安州，今改欽州。〕</font></font><font size=4px>

 　　4帝以所在屬官不敬憚其上，事難克舉，三月，壬辰，詔「諸司論屬官罪，有律輕情重者，聽於律外斟酌決杖。」於是上下相驅，迭行捶楚，以殘暴為幹能，以守法為懦弱。</font><font size=4px color="#009090"><font size=4px>〔捶，止橤翻。懦，乃臥翻，又奴亂翻。〕</font></font><font size=4px>

 　　帝以盜賊繁多，命盜一錢以上皆棄市，或三人共盜一瓜，事發即死。於是行旅皆晏起早宿，</font><font size=4px color="#009090"><font size=4px>〔恐邂逅觸罪也。考異曰：刑法志作「晚宿」，必早字誤耳。〕</font></font><font size=4px>天下懍懍。有數人劫執事而謂之曰：「吾豈求財者邪！</font><font size=4px color="#009090"><font size=4px>〔邪，音耶。〕</font></font><font size=4px>但為枉人來耳。而為我奏至尊：自古以來，體國立法，未有盜一錢而死者也。而不為我以聞，吾更來，而屬無類矣！」帝聞之，為停此法。</font><font size=4px color="#009090"><font size=4px>〔自古以來，閭里姦豪持吏短長者，則有之矣，未聞持其上至此者，宜隋季之多盜也。天下之富，一錢之積，是以古之為政，欲其平易近民。為，于偽翻。而為、而不、而屬之而，猶言汝也。〕</font></font><font size=4px>

 　　帝嘗乘怒，欲以六月杖殺人，大理少卿河東趙綽固爭</font><font size=4px color="#009090"><font size=4px>〔隋制：九寺各置卿、少卿各一人。河東縣，蒲州河東郡治。少，始照翻。〕</font></font><font size=4px>曰：「季夏之月，天地成長庶類，</font><font size=4px color="#009090"><font size=4px>〔長知兩翻；下同。〕</font></font><font size=4px>不可以此時誅殺。」帝報曰：「六月雖曰生長，此時必有雷霆；我則天而行，有何不可！」遂殺之。

 　　大理掌固來曠上言大理官司太寬，</font><font size=4px color="#009090"><font size=4px>〔掌固，蓋即漢之掌故。唐省、臺、寺、監皆有掌固，因隋制也。上，時掌翻。〕</font></font><font size=4px>帝以曠為忠直，遣每且於五品行中參見。</font><font size=4px color="#009090"><font size=4px>〔遣，猶使也。行，戶剛翻。見，賢遍翻。〕</font></font><font size=4px>曠又告少卿趙綽濫免徒囚，帝使信臣推驗，初無阿曲，帝怒，命凓之。綽固爭，以為曠不合死，帝佛衣人閤。綽矯言，「臣更不理曠，自有他事，未及奏聞。」帝命引入閤，綽再拜請曰：「臣有死罪三，臣為大理少卿，不能制御掌固，使曠觸挂天刑，一也。囚不合死，而臣不能死爭，二也。臣本無他事，而妄言求入，三也。」帝解顏。會獨孤后在坐，</font><font size=4px color="#009090"><font size=4px>〔坐，徂臥翻。〕</font></font><font size=4px>命賜綽二金盃酒，并盃賜之。曠因免死，徒廣州。

 　　蕭摩訶子世略在江南作亂，摩訶當從坐，上曰：「世略年未二十，亦何能為，以其名將之子，為人所逼耳。」</font><font size=4px color="#009090"><font size=4px>〔將，即亮翻。〕</font></font><font size=4px>因赦摩訶。綽固諫不可，上不能奪，欲綽去而赦之，因命綽退食。綽曰：「臣奏獄未決，不敢退。」上曰：「大理其為朕特赦摩訶也！」因命左右釋之。</font><font size=4px color="#009090"><font size=4px>〔為，于偽翻。〕</font></font><font size=4px>

 　　刑部侍郎辛亶嘗衣緋褌，</font><font size=4px color="#009090"><font size=4px>〔衣，於既翻。褌，古渾翻，褻衣也。〕</font></font><font size=4px>俗云利官；上以為厭蠱，</font><font size=4px color="#009090"><font size=4px>〔厭，一協翻，又於琰翻。〕</font></font><font size=4px>將斬之。綽曰：「法不當死，臣不敢奉詔。」上怒甚，曰：「卿惜辛亶而不自惜也！。」命引綽斬之。綽曰：「陛下寧殺臣，不可殺辛亶。」至朝堂，解衣當斬，上使人謂綽曰：「竟何如﹖」對曰：「執法一心，不敢惜死。」上拂衣而入，良久，乃釋之。明日謝綽，勞勉之，賜物三百段。</font><font size=4px color="#009090"><font size=4px>〔勞，力到翻。〕</font></font><font size=4px>

 　　時上禁行惡錢，有二人在，以惡錢易好者，武候執以聞，</font><font size=4px color="#009090"><font size=4px>〔武候，屬左右武候將軍，掌晝夜巡察、執捕姦非也。〕</font></font><font size=4px>上令悉斬之，綽進諫曰：「此人所坐當杖，殺之非法。」上曰：「不關卿事。」綽曰：「陛下不以臣愚暗，置在法司，欲妄殺人，豈得不關臣事！」上曰：「撼大木，不動者當退。」對曰：「臣望感天心，何論動木。」上復曰：「啜羹者熱則置之，</font><font size=4px color="#009090"><font size=4px>〔復，扶又翻；下同。啜，音悅翻。〕</font></font><font size=4px>天子之威，欲相挫邪！」</font><font size=4px color="#009090"><font size=4px>〔邪，音耶。〕</font></font><font size=4px>綽拜而益前，訶之，不肯退，</font><font size=4px color="#009090"><font size=4px>〔訶，虎何翻。〕</font></font><font size=4px>上遂入。治書侍御史柳彧復上奏切諫，上乃止。</font><font size=4px color="#009090"><font size=4px>〔治，直之翻。復上，時掌翻。〕</font></font><font size=4px>

 　　上以綽有誠直之心，每引入閤中，或遇上與皇后同榻，即呼綽坐，評論得失，前後賞賜萬計。與大理卿薛冑同時，俱名平恕；然冑斷獄以情而綽守法，俱為稱職。</font><font size=4px color="#009090"><font size=4px>〔斷，丁亂翻。稱，尺證翻。〕</font></font><font size=4px>冑，端之子也。</font><font size=4px color="#009090"><font size=4px>〔薛端仕周，為蔡州刺史，無他異稱。〕</font></font><font size=4px>

 　　帝晚節用法益峻，御史於元日不劾武官衣劍之不齊者，</font><font size=4px color="#009090"><font size=4px>〔劾，戶蓋翻，又戶得翻。〕</font></font><font size=4px>帝曰：「爾為御史，縱捨自由。」命殺之；諫議大夫毛思祖諫，又殺之。</font><font size=4px color="#009090"><font size=4px>〔隋門下省置諫議大夫七人。〕</font></font><font size=4px>將作寺丞以課麥齄遲晚，</font><font size=4px color="#009090"><font size=4px>〔齄，圭玄翻。類篇曰：麥莖也。〕</font></font><font size=4px>武庫令以署庭荒蕪，</font><font size=4px color="#009090"><font size=4px>〔武庫令，屬衛尉寺。〕</font></font><font size=4px>左右出使，或授牧宰馬鞭、鸚鵡，</font><font size=4px color="#009090"><font size=4px>〔使，疏吏翻。「授」，當作「受」。〕</font></font><font size=4px>帝察知，並親臨斬之。

 　　帝既喜怒不恆，不復依準科律，</font><font size=4px color="#009090"><font size=4px>〔恆，戶登翻。復，扶又翻；下同。〕</font></font><font size=4px>信任楊素；素復任情不平，與鴻臚少卿陳延有隙，</font><font size=4px color="#009090"><font size=4px>〔少，始照翻。〕</font></font><font size=4px>嘗經蕃客館，庭中有馬屎，又眾僕於氈上樗蒲，以白帝。帝大怒，主客令乃朽蒲者皆杖殺之，棰陳延幾死。</font><font size=4px color="#009090"><font size=4px>〔隋志：鴻臚寺統典客令，即主客也。屎，式爾翻，糞也。棰，止橤翻。幾，居依翻，又音祁。〕</font></font><font size=4px>

 　　帝遣親衛大都督長安屈突通往隴西檢覆群牧，</font><font size=4px color="#009090"><font size=4px>〔隋氏置左，右勳衛、左，右翊衛，百大都督、帥都督、都督等官。煬帝改大都督為校尉，帥都督為旅帥，都督為隊正。屈突，虜複姓，其先昌黎徒河人，徙家長安。隴西郡，渭州。屈，九勿翻。〕</font></font><font size=4px>得隱匿馬二萬餘匹，帝大怒，將斬太僕卿慕容悉達及諸監官千五百人。</font><font size=4px color="#009090"><font size=4px>〔太僕卿，掌牧畜之政，故欲誅之。〕</font></font><font size=4px>通諫曰：「人命至重，陛下柰何以畜產之故殺千有餘人！臣敢以死請！」帝瞋目叱之，</font><font size=4px color="#009090"><font size=4px>〔瞋，昌真翻。〕</font></font><font size=4px>通又頓首曰：「臣一身分死，</font><font size=4px color="#009090"><font size=4px>〔分，扶問翻。〕</font></font><font size=4px>就陛下忙千餘人命。」帝感寤，曰：「朕之不明，以至於此！賴有卿忠言耳。」於是悉達等皆減死論，擢通為左武候將軍。</font><font size=4px color="#009090"><font size=4px>〔隋志：左、右武候，掌軍駕出，先驅後殿，晝夜巡察，執捕姦非，烽候道路，水草所置；巡狩師田，則掌其營禁也。〕</font></font><font size=4px>

 　　5上柱國</font><span class="h"><font size=4px>【章：甲十一行本「國」下有「彭公」二字；乙十一行本同；孔本同。】</font></font><font size=4px>劉昶與帝有舊，帝甚親之；其子居士，任俠不遵法度，數有罪，</font><font size=4px color="#009090"><font size=4px>〔數，所角翻。〕</font></font><font size=4px>上以昶故，每原之。居士轉驕恣，取公卿子弟雄健者，輒將至家，以車輪括其項而棒之，</font><font size=4px color="#009090"><font size=4px>〔榛，蒲項翻。〕</font></font><font size=4px>殆死能不屈者，稱為壯士，釋而與交。黨與三百人，毆擊路人，</font><font size=4px color="#009090"><font size=4px>〔毆，烏口翻。〕</font></font><font size=4px>多所侵奪，至於公卿妃主，莫敢與校。或告居士謀為不軌，帝怒，斬之，公卿子弟坐居士除名者甚眾。

 　　6楊素、牛弘等復薦張冑玄曆術。</font><font size=4px color="#009090"><font size=4px>〔去年帝勞徠冑玄，既而罷之。復，扶又翻。〕</font></font><font size=4px>上令楊素與術數人立議六十一事，皆舊法久難通者，令劉暉等與冑玄等辯析。暉杜口一無所答，冑玄通者五十四，上乃拜冑玄員外散騎侍郎兼太史令，賜物千段，令參定新術。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>至是，冑玄曆成。夏，四月，成寅，詔頒新曆；前造曆者劉暉四人並除名。

 　　7秋七月，桂州人李世賢反，上議討之。諸將數人請行，</font><font size=4px color="#009090"><font size=4px>〔將，即亮翻。〕</font></font><font size=4px>上不許，顧右武候大將軍虞慶則曰：「位居宰相，爵乃上公，</font><font size=4px color="#009090"><font size=4px>〔開皇初，慶則嘗為尚書右僕射，宰相之職也。授上柱國，封魯國公，上公也。〕</font></font><font size=4px>國家有賊，遂無行意，何也﹖」慶則拜謝，恐懼，乃以慶則為桂州道行軍總管，討平之。

 　　8秦王俊，幼仁恕，喜佛教，</font><font size=4px color="#009090"><font size=4px>〔喜，許記翻。〕</font></font><font size=4px>嘗請為沙門，不許。及為并州總管，</font><font size=4px color="#009090"><font size=4px>〔俊為并州總管見上卷十年。〕</font></font><font size=4px>漸好奢侈，違越制度，盛治宮室。俊好內，</font><font size=4px color="#009090"><font size=4px>〔始，直之翻。好，呼報翻。〕</font></font><font size=4px>其妃崔氏，弘度之妹 也，性勡，於瓜中進毒，由是得疾，徵還京師。上以其奢縱，丁亥，免俊官，以王就第。崔妃以毒王，廢絕，賜死於家。左武衛將軍劉昇</font><font size=4px color="#009090"><font size=4px>〔曹魏置武衛將軍，自晉至 子高齊，並屬左、右衛；至隋始與左、右衛並列於十二衛府。〕</font></font><font size=4px>諫曰：「秦王非有他過，但費官物，營廨舍而已，</font><font size=4px color="#009090"><font size=4px>〔廨，古隘翻。〕</font></font><font size=4px>臣謂可容。」上曰：「法不可 違。」楊素諫曰：「秦王之過，不應至此，不應至此，願陛下詳之！」</font><font size=4px color="#009090"><font size=4px>〔復，扶又翻。〕</font></font><font size=4px>上曰：「我是五兒之父，上五子：太子勇、晉王廣、秦王俊、蜀王秀、漢王諒。〕非兆民之父。若如公意，何不別制天子兒律！以周公之為人，尚誅管、蔡，我誠不及周松遠矣，安能虧法乎！」卒不許。</font><font size=4px color="#009090"><font size=4px>〔楊素逢君之惡者也，他日贊決以廢勇立廣，蓋有見於此。卒，子恤翻。〕</font></font><font size=4px>

 　　9戊戌，突厥犬利可汗來逆女，</font><font size=4px color="#009090"><font size=4px>〔厥，九勿翻。可，從刊入聲。汗，音寒。〕</font></font><font size=4px>上舍之太常，教習六禮，</font><font size=4px color="#009090"><font size=4px>〔六禮，納采、問名、納吉、納徵、請期、親迎。〕</font></font><font size=4px>妻以宗女安義公主。上欲離間都藍，故特厚其禮，</font><font size=4px color="#009090"><font size=4px>〔妻，七細翻。間，古莧翻。〕</font></font><font size=4px>遣太常卿牛弘、納言蘇威、民部尚書斛律孝卿相繼為使。</font><font size=4px color="#009090"><font size=4px>〔開皇三年，改度支尚書為民部尚書。使，疏吏翻。〕</font></font><font size=4px>

 　　10九月，甲申，上至自仁壽宮。

 　　11何稠之自嶺南還也，</font><font size=4px color="#009090"><font size=4px>〔是年二月，何稠討嶺南。〕</font></font><font size=4px>甯猛力請隨稠人朝，調見其疾篤，遣還欽州，與之約曰：「八九月間，可可詣京師相見。」使還，奏狀，上意不懌。</font><font size=4px color="#009090"><font size=4px>〔使，疏吏翻；下同。〕</font></font><font size=4px>冬，十月，猛力病卒。十謂稠曰：「汝前不將猛力來，今竟死矣！」稠曰：「猛力與臣約，假令身死，當遣子入侍。</font><font size=4px color="#009090"><font size=4px>〔令，力丁翻。〕</font></font><font size=4px>越人性直，其子必來。」猛力臨終，果戒其子長真曰：「我與大使約，不可失信，</font><font size=4px color="#009090"><font size=4px>〔使，疏吏翻。〕</font></font><font size=4px>汝葬我畢，宜即登路。」長廣嗣為刺史，如言入朝。</font><font size=4px color="#009090"><font size=4px>〔嗣，祥吏翻。〕</font></font><font size=4px>上大悅曰：「何稠著信蠻夷，乃至於此！」

 　　12魚公虞慶則之討李世賢也，以婦弟趙什住為隨府長史。</font><font size=4px color="#009090"><font size=4px>〔長，知兩翻。〕</font></font><font size=4px>什住通於慶則愛妾，恐事泄，乃宣言慶則不欲此行，上聞之，禮賜甚薄。慶則還，至潭州臨桂嶺，</font><font size=4px color="#009090"><font size=4px>〔隋書虞慶則傳作「潭州臨杜嶺」。宋白曰：隋平陳，改湘州為潭州。杜佑曰：取昭潭為名。〕</font></font><font size=4px>觀眺山川形勢，曰：「此誠險固，加以足糧，若守得其人，攻不可拔。」使什住馳詣京師奏事，觀上顏色，什住因告慶則謀反，下有司按驗。</font><font size=4px color="#009090"><font size=4px>〔下，假稼翻。〕</font></font><font size=4px>十二月，壬子，慶則坐死，拜什住為柱國。

 　　13高麗王湯聞陳亡，大懼，治兵積穀，為拒守之策。</font><font size=4px color="#009090"><font size=4px>〔麗，力知翻。治，直之翻。〕</font></font><font size=4px>是歲，上賜湯璽書，責以「雖稱藩附，誠節未盡」。且曰：「彼之一方，雖地狹人少，</font><font size=4px color="#009090"><font size=4px>〔璽，斯氏翻。少，詩沼翻；下同。〕</font></font><font size=4px>今若黜王，不可虛置，終須更選官屬，就彼安撫。王若洒心易行，</font><font size=4px color="#009090"><font size=4px>〔洒，讀曰洗。行，下孟翻。〕</font></font><font size=4px>率由憲章，即是朕之良臣，何勞別遣才彥！王謂遼水之廣，何如長江﹖高麗之人，多少陳國﹖</font><font size=4px color="#009090"><font size=4px>〔少，詩沼翻。〕</font></font><font size=4px>朕若不存含育，責王前愆，命一將軍，何待多力！殷勤曉示，許王自新耳。」湯得書，惶恐，將奉表陳謝。會病卒，</font><font size=4px color="#009090"><font size=4px>〔卒，子恤翻。〕</font></font><font size=4px>子元嗣立，上使使拜元為上開府儀同三司，襲爵遼東公。</font><font size=4px color="#009090"><font size=4px>〔使使，疏吏翻；下同。〕</font></font><font size=4px>元奉表謝恩，因請封王，上許之。</font><font size=4px color="#009090"><font size=4px>〔自時隋終以高麗為意，後遂以佳兵亡國。〕</font></font><font size=4px>

 　　14吐谷渾大亂，</font><font size=4px color="#009090"><font size=4px>〔吐，從暾入聲。谷，音浴。〕</font></font><font size=4px>國人殺世伏，立其弟伏允為主，遣使陳廢立之事，并謝專命之罪，且請依俗尚主；上從之。自是朝貢歲至。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　十八年（戊午、五九八）

 　　1春，二月，甲辰，上幸仁壽宮。

 　　2高麗王元帥靺鞨之眾萬餘寇遼西，</font><font size=4px color="#009090"><font size=4px>〔隋書：靺鞨在高麗之北，凡有七種：其一號栗末部，與高麗接；其二曰伯咄部，在栗末之北；其三曰安車骨部，在伯咄東北；其四曰拂涅部，在伯咄東；其五曰號室部，在拂涅東；其六曰黑水部，在安車骨西北；其七曰白山部，在栗末東南。而黑水部猶為勁健，即古之肅慎氏也。遼西郡治柳城，隋置營州總管府。靺，莫撥翻。鞨，戶葛翻。〕</font></font><font size=4px>營州總管韋沖擊走之。上聞而大怒，乙巳，以漢王諒、王世積並為行軍元帥，將水陵三十萬伐高麗，</font><font size=4px color="#009090"><font size=4px>〔帥，所類翻。將，即亮翻。〕</font></font><font size=4px>以尚書左僕射高熲為漢王長史，</font><font size=4px color="#009090"><font size=4px>〔長，知兩翻。〕</font></font><font size=4px>周羅黄為水軍總管。

 　　3延州刺史獨孤陀</font><font size=4px color="#009090"><font size=4px>〔隋志：延安郡，後魏置東夏州，西兜改延州。陀徒河翻。〕</font></font><font size=4px>有婢曰徐阿尼，</font><font size=4px color="#009090"><font size=4px>〔阿，烏葛翻。尼，女夷翻；下同。〕</font></font><font size=4px>事貓鬼，能使之殺人，云每殺人，則死家財物潛移於畜貓鬼家。會獨孤后及楊素妻鄭氏俱有疾，醫皆曰：「貓鬼疾也。」</font><font size=4px color="#009090"><font size=4px>〔隋書陀傳云：徐阿尼事貓鬼，每以子夜祀之，言子者，鼠也。陀嘗從家中索酒，其妻曰：「無錢可酤。」陀因謂阿尼曰：可令貓鬼向越公家，使我足錢也。阿尼便菷之。居數日，貓鬼向素家。」十一年，上初從并州還，陀謂阿尼曰：「可令貓鬼向皇后所，使多賜吾物。」阿尼復菷之，遂入宮中。大理丞楊遠乃於門下外省遣阿尼呼貓鬼，阿尼於是夜中置香粥一盆，以匙扣而呼之曰：「貓女可來，無住宮中。」久之，阿尼色正青，若被牽曳者。云貓鬼已至。由是其事具得實。畜，吁玉翻；下同。〕</font></font><font size=4px>上以陀，后之異母弟，陀妻，楊素異母妹，由是意陀所為，令高熲等雜治之，具得其實。</font><font size=4px color="#009090"><font size=4px>〔治，直之翻。〕</font></font><font size=4px>上怒，令以犢車載陀夫妻，將賜死，</font><span class="h"><font size=4px>【章：甲十一行本「死」下有「於家」二字；乙十一行本同；孔本同。】</font></font><font size=4px>獨孤后三日不食，為之請命曰：</font><font size=4px color="#009090"><font size=4px>〔為，于偽翻；下同。〕</font></font><font size=4px>「陀若蠹政害民者，妾不敢言；今坐為妾身，敢請其命。」陀弟司勳侍郎整詣闕求哀，〕司勳侍郎屬吏部尚書。於是免陀死，除名為民，以其妻楊氏為尼。先是，有人訟其母為貓鬼所殺者，上以為妖妄，怒而遣之。</font><font size=4px color="#009090"><font size=4px>〔妖，於驕翻。〕</font></font><font size=4px>至是，詔誅被訟行貓鬼家。</font><font size=4px color="#009090"><font size=4px>〔先，悉薦翻。被，皮義翻。〕</font></font><font size=4px>夏，四者，上以為妖妄，怒而遣之。</font><font size=4px color="#009090"><font size=4px>〔妖，於驕翻。〕</font></font><font size=4px>至是，詔誅被訟行貓鬼家。</font><font size=4px color="#009090"><font size=4px>〔先，悉薦翻。被，皮義翻。〕</font></font><font size=4px>夏，四月，辛亥，詔：「畜貓鬼、蠱毒、厭媚、野道之家，</font><font size=4px color="#009090"><font size=4px>〔隋書志：江南諸郡往往畜蠱，而宜春偏甚。其法以五月五日聚百種蟲，大者至蛇，小者至蝨，合置器中，令自相啖，餘一種存者留之，蛇則曰蛇蠱，蝨則曰蝨蠱，行以人，因食入人腹內，食其五藏，死則其產移入蠱主之家。三年不殺他人，則畜者自鍾其弊。累世子孫相傳不絕，亦有隨女子嫁者。厭，於琰翻。魅，音媚。〕</font></font><font size=4px>並投於四裔。」

 　　4六月，丙寅，下詔黜高麗王元官爵。</font><font size=4px color="#009090"><font size=4px>〔麗，力知翻。〕</font></font><font size=4px>漢王諒軍出臨渝關，</font><font size=4px color="#009090"><font size=4px>〔臨渝關，在柳城西四百八十里，所謂盧龍之險也。渝漢書音喻。〕</font></font><font size=4px>值水潦，餽運不繼，軍中乏食，復遇疾疫。</font><font size=4px color="#009090"><font size=4px>〔復，扶又翻。〕</font></font><font size=4px>周羅黄自東萊泛海趣平壤城，</font><font size=4px color="#009090"><font size=4px>〔隋書：平壞城東西六里，隨山屈曲，南臨浿水。杜佑曰：平壞城則古朝鮮國王險城也。趣，七喻翻。〕</font></font><font size=4px>亦遭風，船多飄沒。秋，九月，己丑，師還，死者什八九。高麗王元亦惶懼遣使謝罪，</font><font size=4px color="#009090"><font size=4px>〔使，疏吏翻；下同。〕</font></font><font size=4px>上表稱「遼東糞土臣元」，上於是罷兵，待之如初。

 　　百濟王昌遣使奉表，請為軍導，帝下詔諭以「高麗服罪，朕已赦之，不可致伐。」厚其使而遣之。高麗頗知其事，以兵侵掠其境。

 　　5辛卯，上至自仁壽宮。

 　　6冬，十一月，癸未，上祀南郊。

 　　7十二月，自京師至仁壽宮，置行宮十有二所。

 　　8南寧夷爨翫復反。</font><font size=4px color="#009090"><font size=4px>〔復，扶又翻。〕</font></font><font size=4px>蜀王秀奏「史萬歲受賂縱賊，致生邊患。」上責萬歲，萬歲詆讕；</font><font size=4px color="#009090"><font size=4px>〔讕，落干翻，又力誕翻。詆，拒諱也。讕逸辭也。〕</font></font><font size=4px>上怒，命斬之。高熲及左衛大將軍元旻等固請曰：「萬歲雄略過人，將士樂為致力，雖古名將，未能過也。」上意少解，於是除名為民。</font><font size=4px color="#009090"><font size=4px>〔將，即亮翻。樂，音洛。少，詩沼翻。〕</font></font><font size=4px>

 　　十九年（己未、五九九）

 　　1春，正月，癸酉，赦天下。

 　　2二月，甲寅，上幸仁壽宮。</font><font size=4px color="#009090"><font size=4px>〔仁壽宮成於開皇十五年。方其成也，文帝怒，欲罪楊素，獨孤后喜而賞之，繼此屢幸仁壽宮，至仁壽末，卒死於仁壽宮。仁者壽，帝窮民力以作離宮，可謂仁乎﹖其不得死於是宮，宜矣。帝怒楊素而不加之罪，其后嘉則亦從而喜之，豈非奢侈之能移人，觸境而動，至於流連不知反，卒詒萬世笑。是知君德以節儉為為貴也。〕</font></font><font size=4px>

 　　3突厥突利可汗因長孫晟奏言都藍可汗作攻具，欲攻大同城。</font><font size=4px color="#009090"><font size=4px>〔唐志：自夏州北渡烏水，行五百三十餘里，過棋水，又行百一十九里至安樂戍。戍在河西壖，東壖有古大同城，今大同城，古永濟柵也。厥，九勿翻。可，從刊入聲。汗，音寒。長，知兩翻。晟，承正翻。〕</font></font><font size=4px>詔以漢王諒為元帥，</font><font size=4px color="#009090"><font size=4px>〔帥，所類翻。〕</font></font><font size=4px>尚書左僕射高熲出朔州道，</font><font size=4px color="#009090"><font size=4px>〔隋志：馬邑郡，舊置朔州。〕</font></font><font size=4px>右僕射楊素出靈州道，靈武郡，後魏置靈州。〕上柱國燕榮出幽州道以擊都藍，</font><font size=4px color="#009090"><font size=4px>〔燕，因肩翻。〕</font></font><font size=4px>皆取漢王節度；然漢王竟不臨戎。

 　　都藍聞之， 與達頭可汗結盟，合兵掩襲突利，大戰長城下，突利大敗。都藍盡殺其兄弟子姪，遂渡河入蔚州。</font><font size=4px color="#009090"><font size=4px>〔隋志：鴈門郡靈丘縣，後周置蔚州。蔚，紆勿翻。〕</font></font><font size=4px>突利部落散 亡，夜，與長孫晟以五騎南走，</font><font size=4px color="#009090"><font size=4px>〔騎，奇寄翻；下同。〕</font></font><font size=4px>比旦，行百餘里，</font><font size=4px color="#009090"><font size=4px>〔比，必寐翻，及也。〕</font></font><font size=4px>收得數百騎。突利與其下謀曰：「今兵敗入朝，一降人耳， </font><font size=4px color="#009090"><font size=4px>〔朝，直遙翻；下同。降，戶剛翻。〕</font></font><font size=4px>大隋天子豈禮我乎！玷厥雖來，本無冤隙，</font><font size=4px color="#009090"><font size=4px>〔冤，猶怨也。〕</font></font><font size=4px>若往投之，必相存濟。」晟知之，密遣使者入伏遠鎮，</font><font size=4px color="#009090"><font size=4px>〔使，疏吏翻。〕</font></font><font size=4px>令速舉烽。突利見四烽俱發，以問晟，晟紿之曰：「城高地迥，必遙見賊來。我國家法，若賊少，舉二烽；</font><font size=4px color="#009090"><font size=4px>〔紿，蕩亥翻。少，詩沼翻。〕</font></font><font size=4px>來多，舉三烽；大逼，舉四烽。彼見賊多而又近耳。」突利大懼，謂其眾曰：「追兵已逼，且可投城。」既入鎮，晟留其達官執室領其眾，自將突利馳驛入朝。</font><font size=4px color="#009090"><font size=4px>〔將，如字。〕</font></font><font size=4px>夏，四月，丁酉，突利至長安。帝大喜，以晟為左勳衛驃騎將軍，</font><font size=4px color="#009090"><font size=4px>〔隋制：驃騎將軍正四品。驃，匹妙翻。騎，奇寄翻。〕</font></font><font size=4px>持節護突厥。

 　　上令突利與都藍使者因頭特勒相辯詰，突利辭直，上乃厚待之。都藍弟郁</font><span class="h"><font size=4px>【章：甲十一行本「郁」作「都」；乙十一行本同；孔本同。】</font></font><font size=4px>速六棄其妻子，與突利歸朝，</font><font size=4px color="#009090"><font size=4px>〔使，疏吏翻。〕</font></font><font size=4px>上嘉之，使突利多遺之珍寶以忍其心。</font><font size=4px color="#009090"><font size=4px>〔遺，于季翻。〕</font></font><font size=4px>

 　　高熲使上柱國趙仲卿將兵三千為前鋒，至族蠡山，</font><font size=4px color="#009090"><font size=4px>〔將，即亮翻。蠡，音黎。〕</font></font><font size=4px>與突厥遇，交戰七日，大破之；追奔至乞伏泊，復破之，虜千餘口，雜畜萬計。突厥復大舉而至，仲卿為方陳，</font><font size=4px color="#009090"><font size=4px>〔厥，九勿翻；下同。畜，許又翻。復，扶又翻。陳，讀曰陣；下同。〕</font></font><font size=4px>四面拒戰，凡五日。會高熲大兵至，合擊之，突厥敗走，追度白道，踰秦山七百餘里而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>楊素軍與達頭遇。先是諸將與突厥戰，應其騎兵奔突，皆以戎車步騎相參，設鹿角為方陳，騎在其內。</font><font size=4px color="#009090"><font size=4px>〔此古法也，雖衛青、劉裕未之能易心，所謂先為不可勝以待敵之可勝者也。先，悉薦翻。騎，奇寄翻；下同。〕</font></font><font size=4px>素曰：「此乃自固之道，未足以取勝也。」於是悉除舊法，令諸軍為騎陳。達頭聞之，大喜曰：「天賜我也！」下馬仰天而拜，帥騎兵十餘萬直前。上儀同三司周羅黄曰：「賊陳未整，請擊之。」帥精騎逆戰，素以大兵繼之，突厥大敗，達頭被重創而遁，殺傷不可勝計，其眾號哭而去。</font><font size=4px color="#009090"><font size=4px>〔魏舒毀車崇卒以敗狄，楊素除戎車為騎陳以破突厥，皆鼓儳而勝耳。帥，讀曰率。勝，音升。號，戶高翻。〕</font></font><font size=4px>

 　　4六月，丁酉，以豫章王暕為內史令，</font><font size=4px color="#009090"><font size=4px>〔暕，古限翻。〕</font></font><font size=4px>

 　　5宜陽公王世積為涼州總管，其親信安定皇甫孝諧有罪，</font><font size=4px color="#009090"><font size=4px>〔王世積封宜陽郡公。隋志：河南郡宜陽縣，後魏置宜陽郡。武威郡，舊置涼州。安定，郡舊置涇州。〕</font></font><font size=4px>吏捕之，亡抵世積，世積不納。孝諧配防桂州，</font><font size=4px color="#009090"><font size=4px>〔配防者，配隸軍伍，使之防守。〕</font></font><font size=4px>因上變，稱」世積嘗令道人相其貴不，</font><font size=4px color="#009090"><font size=4px>〔上，時掌翻。令，力丁翻。相，息亮翻。不，讀曰否。〕</font></font><font size=4px>道人答曰：『公當為國主，又將之涼州。』</font><font size=4px color="#009090"><font size=4px>〔之，往也。〕</font></font><font size=4px>其所親謂世積曰：『河西天下精兵處，可圖大事。』世積曰：『涼州土曠人希，非用武之國。』」世積坐誅，拜孝諧上大將軍。

 　　6獨孤后性勡忌，後宮莫敢進御。尉遲迥女孫，有美色，先沒宮中，</font><font size=4px color="#009090"><font size=4px>〔尉，紆勿翻。先，悉薦翻；下同。〕</font></font><font size=4px>上於仁壽宮見而悅之，因得幸。后伺上聽朝，</font><font size=4px color="#009090"><font size=4px>〔伺，相吏翻。朝，直遙翻。〕</font></font><font size=4px>陰殺之，上由是大怒，單騎從苑中出，不由徑路，入山谷間二十餘里。高熲、楊素等追及上，扣馬苦諫。上太息曰：「吾貴為天子，不得自由！」高熲曰：「陛下豈以婦人而輕天下！」上意少解，</font><font size=4px color="#009090"><font size=4px>〔少，詩沼翻。〕</font></font><font size=4px>駐馬良久，中夜方還宮。后俟上於閤內，及至，后流涕拜謝，熲、素等和解之，</font><font size=4px color="#009090"><font size=4px>〔還，音旋，又如字。〕</font></font><font size=4px>因置酒極歡。先是后以高熲父之家客，甚見親禮，</font><font size=4px color="#009090"><font size=4px>〔熲父賓，為獨孤信參佐，信被誅，后以賓父之故吏，數往來其家。〕</font></font><font size=4px>至是，聞熲謂己為一婦人，遂銜之。

 　　時太子勇失愛於上，潛有廢立之立志，從容謂熲曰：</font><font size=4px color="#009090"><font size=4px>〔從，千容翻。〕</font></font><font size=4px>「有神告晉王妃，言王必有天下，若之何﹖」熲長跪曰：「長幼有序，其可廢乎！」</font><span class="h"><font size=4px>【章：甲十一行本「乎」下有「上默然而止」五字；乙十一行本同；孔本同。】</font></font><font size=4px>長幼之長，知兩翻。〕獨孤后知熲不可奪，陰欲去之。</font><font size=4px color="#009090"><font size=4px>〔為后譖熲張本。去，羌呂翻。〕</font></font><font size=4px>

 　　會上令選東宮衛士以入上臺，熲奏稱：「若盡取強者，恐東宮宿衛太劣。」上作色曰：「我有時出入，宿衛須得勇毅。太子毓德春宮，左右何須壯士！此極弊法。如我意者，恆於交番之日，分向東宮，上下團伍不別，</font><font size=4px color="#009090"><font size=4px>〔三百人為團，五人為伍。恆，戶登翻。上，時掌翻。下，遐嫁翻。別，彼列翻。〕</font></font><font size=4px>豈非佳事！我熟見前代，公不須仍踵舊風。」熲子表仁，娶太子女，故上以此言防之。

 　　熲夫人卒，</font><font size=4px color="#009090"><font size=4px>〔卒，子恤翻。〕</font></font><font size=4px>獨孤后言於上曰：「高僕射老矣，而喪夫人，</font><font size=4px color="#009090"><font size=4px>〔喪，息浪翻。〕</font></font><font size=4px>陛下何能不而已，</font><font size=4px color="#009090"><font size=4px>〔朝，直遙翻。〕</font></font><font size=4px>雖陛下垂哀之深！至於維室，非臣所願。」上乃止。既而熲愛妾生男，上聞之，極喜，后甚不悅。上問其故，后曰：「陛下尚復信高熲邪﹖</font><font size=4px color="#009090"><font size=4px>〔復，扶又翻。邪，音耶。〕</font></font><font size=4px>始陛下欲為熲娶，熲心存愛妾，面欺陛下。今其詐已見，</font><font size=4px color="#009090"><font size=4px>〔見，賢遍翻。〕</font></font><font size=4px>安得信之！」上由是疏熲。

 　　伐遼之役，</font><font size=4px color="#009090"><font size=4px>〔去年伐遼。〕</font></font><font size=4px>熲固諫，不從，乃師無功，后言於上曰：「熲初不欲行，陛下強遣之，</font><font size=4px color="#009090"><font size=4px>〔強，其兩翻。〕</font></font><font size=4px>妾；固知其無功矣！」又，上以漢王年少，</font><font size=4px color="#009090"><font size=4px>〔少，詩照翻。〕</font></font><font size=4px>專委軍事於熲，熲以任寄隆重，每懷至公，無自疑之意，諒所言多不用。讓甚銜之，及還，泣言於后曰：「兒幸免高熲所殺。」上聞之，彌不平。

 　　及擊突厥，出白道，進圖入磧，</font><font size=4px color="#009090"><font size=4px>〔磧，大碃也，即所謂大漠。磧，七迹翻。〕</font></font><font size=4px>遣使請兵，</font><font size=4px color="#009090"><font size=4px>〔使，疏吏翻。〕</font></font><font size=4px>近臣緣此言熲欲反。上未有所答，熲已破突厥而還。</font><font size=4px color="#009090"><font size=4px>〔此即謂前跛突厥事。還，從宣翻，音旋，又如字。〕</font></font><font size=4px>及王世積誅，推覈之際，有宮禁中事，云於熲處得之，上大驚。有司又奏「熲及左右衛大將軍元旻、元冑，並與世積交通，受通，受其名馬久贈。」旻、冑坐免官。上柱國賀若弼、吳州總管宇文鹱、</font><font size=4px color="#009090"><font size=4px>〔若，入者翻。鹱，古弼字。〕</font></font><font size=4px>刑部尚書薛裡冑、</font><font size=4px color="#009090"><font size=4px>〔開皇三年，改都官尚書為刑部尚書。〕</font></font><font size=4px>民部尚書斛律孝卿、兵部尚書柳述等門熲無罪，上愈怒，皆以屬吏，</font><font size=4px color="#009090"><font size=4px>〔屬，之欲翻。〕</font></font><font size=4px>自是朝臣無敢言者　。</font><font size=4px color="#009090"><font size=4px>〔朝，直遙翻。〕</font></font><font size=4px>自是朝臣無敢言者。</font><font size=4px color="#009090"><font size=4px>〔朝，直遙翻。〕</font></font><font size=4px>秋，八月，癸卯，熲坐免上柱國、左僕射，以齊公就第。

 　　未幾，上幸秦王俊第，召熲侍宴。熲歔欷悲不自勝，</font><font size=4px color="#009090"><font size=4px>〔幾，居豈翻。歔，音虛。欷，音希，又許既翻。勝，音升。〕</font></font><font size=4px>獨孤后亦對之泣。上謂熲曰：「朕不負公，公自負也。」因謂侍臣曰：「我於高熲，勝於兒子，雖或不見，常似目前；自其解落，瞑然忘之，</font><font size=4px color="#009090"><font size=4px>〔解落，謂解官落職也。瞑，莫定翻。〕</font></font><font size=4px>如本無高熲。人臣不可以身要君，</font><font size=4px color="#009090"><font size=4px>〔要，一遙翻。〕</font></font><font size=4px>自云第一也。」

 　　頃之，熲國令上熲陰事，</font><font size=4px color="#009090"><font size=4px>〔隋制，王國、公國皆有令有尉。上，時掌翻。〕</font></font><font size=4px>稱其子表仁謂熲曰：「司馬仲達初託疾不朝，遂有二天，</font><font size=4px color="#009090"><font size=4px>〔司馬懿，字仲達，事見魏邵陵厲公紀。朝，直遙翻。〕</font></font><font size=4px>公今遇此，焉知非福！」</font><font size=4px color="#009090"><font size=4px>〔熲國官承望上指，以此誣熲，蓋亦習見趙什住、皇甫孝諧受賞而利之也。焉，於虔翻。〕</font></font><font size=4px>於是上大怒，囚熲於內史省而鞫之。憲司復奏沙門真覺嘗謂熲云：「明年國有大喪。」</font><font size=4px color="#009090"><font size=4px>〔憲司，法司也。復，扶又翻。喪，息郎翻。〕</font></font><font size=4px>尼令暉復云：「十七、十八年，皇帝有大厄，十九年不可過。」上聞而益怒，顧謂群臣曰：「帝王豈可力求！孔子以大聖之才，猶不得天下。熲與子言，自比晉帝，此何心乎！」有司請斬之。上曰：「去年殺虞慶則，今茲斬王世積，如更誅熲，天下其謂我何！」於是除名為民。

 　　熲初為僕射，</font><font size=4px color="#009090"><font size=4px>〔帝受禪，熲即為僕射。〕</font></font><font size=4px>其母戒之曰：「汝富貴已極，但有一斫頭耳，爾其慎之！」熲由是常恐禍變。至是，熲歡然無恨色。先是國子祭酒元善言於上曰：「楊素粗疏，蘇威怯懦，元冑、元旻正似鴨耳。</font><font size=4px color="#009090"><font size=4px>〔楚辭曰：「寧汎汎若水中之鳧，與波上下，以全吾軀乎﹖」元善之意謂此。先悉薦翻。〕</font></font><font size=4px>可以付社稷者，唯獨高熲。」上初然之。及熲得罪，上深責之，善憂懼而。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　7九月，</font><span class="h"><font size=4px>【章：甲十一行本「月」下有「乙丑」二字；乙十一行本同；退齋校同。】</font></font><font size=4px>以太常卿牛弘為吏部尚書。弘選舉先德行而後文才，務在審慎，雖致停緩，其所進用，並多稱職。</font><font size=4px color="#009090"><font size=4px>〔先，悉薦翻。行，下孟翻。後，戶遘翻。稱，尺證翻。〕</font></font><font size=4px>吏部侍郎高孝基鑒賞機晤，清慎絕倫，然爽俊有餘，迹似輕薄，時宰多以此疑之；唯弘深識其真，推心任委。隋之選舉得人，於斯為最，時論彌服弘識度之遠。

 　　8冬，十月，甲午，以突厥突利可汗為意利珍豆啟民可汗，華言「意智健」也。</font><font size=4px color="#009090"><font size=4px>〔厥，九勿翻。可，從到入聲。汗，音寒。〕</font></font><font size=4px>突厥歸啟民者男女萬餘口，上命長孫晟將五萬人於朔州，築大利城以處之。</font><font size=4px color="#009090"><font size=4px>〔長，知兩翻。晟，承正翻。將，即亮翻；下同。大利城，在雲內縣東北。隋志：定襄郡，治大利縣。處，昌呂翻；下同。〕</font></font><font size=4px>時安義公主已卒，</font><font size=4px color="#009090"><font size=4px>〔十七年，安義公主嫁突厥。卒，子恤翻。〕</font></font><font size=4px>復，使晟持節送宗女義公主以妻之。</font><font size=4px color="#009090"><font size=4px>〔復，扶又翻。妻，七細翻。〕</font></font><font size=4px>

 　　晟奏：「染干部落，歸者益眾，雖在長城之內，猶被雍虞閭抄掠，不得寧居。</font><font size=4px color="#009090"><font size=4px>〔抄，楚交翻。〕</font></font><font size=4px>請徙五原，以河為固，</font><font size=4px color="#009090"><font size=4px>〔鹽州五原之地。〕</font></font><font size=4px>於夏、勝兩州之間，</font><font size=4px color="#009090"><font size=4px>〔隋志：朔方郡，後魏置夏州。榆林郡，開皇二十年置勝州。杜佑曰：勝州治榆林縣，漢沙南縣地有雲中城拂雲堆，金河、紫河自馬邑郡善陽界流入，縣西有漢五原城。夏，戶雅翻。〕</font></font><font size=4px>東西至河，南北四百里，掘為棋塹，</font><font size=4px color="#009090"><font size=4px>〔塹，七豔翻。〕</font></font><font size=4px>令處其內，</font><font size=4px color="#009090"><font size=4px>〔令，力丁翻。處，昌呂翻。〕</font></font><font size=4px>使得任情畜牧。」上從之。

 　　又令上柱國趙仲卿屯兵二萬為啟民防達頭，</font><font size=4px color="#009090"><font size=4px>〔為，于偽翻。〕</font></font><font size=4px>代州總管韓洪等將步騎一萬鎮恆安。</font><font size=4px color="#009090"><font size=4px>〔隋志：鴈門，後周置肆州，開皇五年改曰代州。舊唐志：恆安鎮，在隋馬邑邵雲內縣界，唐為雲州雲中縣，即後魏所都平城之地。恆，戶登翻。〕</font></font><font size=4px>達頭騎十萬來寇，韓洪軍大敗，</font><font size=4px color="#009090"><font size=4px>〔騎，奇寄翻。〕</font></font><font size=4px>仲卿自樂寧鎮邀擊，斬首千餘級。

 　　9帝遣越公楊素山靈州，行軍總管韓僧壽出慶州。</font><font size=4px color="#009090"><font size=4px>〔弘化郡，開皇十六年置慶州。〕</font></font><font size=4px>太平公史萬歲出燕州，</font><font size=4px color="#009090"><font size=4px>〔涿郡懷戎縣，後齊置北燕州，後周去「北」字。燕，因肩翻。〕</font></font><font size=4px>大將軍武威兆辯出河州，</font><font size=4px color="#009090"><font size=4px>〔枹罕郡，舊置河州。〕</font></font><font size=4px>以擊都藍。師未出塞，十二月，乙未，都藍為部下所殺，達頭自立為步迦</font><font size=4px color="#009090"><font size=4px>〔音加。〕</font></font><font size=4px>可汗，其國大亂。長孫晟言於上曰：「今官軍臨境，戰數有功，</font><font size=4px color="#009090"><font size=4px>〔數，所角翻。〕</font></font><font size=4px>虜內自攜離，其主被殺，乘此招撫，可以盡降。請遣染干部下分道招慰。」上從之。降者甚眾。</font><font size=4px color="#009090"><font size=4px>〔被，皮義翻。降，戶江翻。〕</font></font><font size=4px>
</font><!--/HTMLBUILERPART0--><font size=4px>