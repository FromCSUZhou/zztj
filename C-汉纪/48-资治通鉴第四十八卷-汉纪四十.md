<font size=4px>　　汉纪四十　起玄黓执徐，尽旃蒙大荒落，凡十四年。

 　　孝和皇帝下

 　　永元四年（壬辰、九二）

 　　春，正月，遣大將軍左校尉耿夔授於除鞬印綬，</font><font size=4px color="#009090"><font size=4px>〔校，戶教翻。鞬，九言翻。〕</font></font><font size=4px>使中郎將任尚持節衛護屯伊吾，如南單于故事。</font><font size=4px color="#009090"><font size=4px>〔任，音壬。〕</font></font><font size=4px>

 　　初，廬江周榮辟袁安府，安舉奏竇景</font><font size=4px color="#009090"><font size=4px>〔事見上卷元年。〕</font></font><font size=4px>及爭立北單于事，</font><font size=4px color="#009090"><font size=4px>〔見上卷上年。〕</font></font><font size=4px>皆榮所具草，竇氏冬太尉掾徐齮深惡之，</font><font size=4px color="#009090"><font size=4px>〔掾，俞絹翻。齮，魚倚翻。惡，烏路翻。〕</font></font><font size=4px>脅榮曰：「子為袁公腹心之謀，排奏竇氏，竇氏悍士、刺客滿城中，謹備之矣！」</font><font size=4px color="#009090"><font size=4px>〔悍，下罕翻，又侯旱翻。〕</font></font><font size=4px>榮曰：「榮，江淮孤生，得備宰士，</font><font size=4px color="#009090"><font size=4px>〔賢曰：榮辟司徒府，故稱宰士。〕</font></font><font size=4px>縱為竇氏所害，誠所甘心！」因敕妻子：</font><font size=4px color="#009090"><font size=4px>〔敕，戒也。〕</font></font><font size=4px>「若卒遇飛禍，</font><font size=4px color="#009090"><font size=4px>〔卒，讀曰猝。賢曰：飛禍，言倉卒而死也。余謂飛禍者，言刺客竊發，不可得而備，若鳥之飛集也。〕</font></font><font size=4px>無得殯斂，</font><font size=4px color="#009090"><font size=4px>〔斂，力贍翻。〕</font></font><font size=4px>冀以區腐身覺悟朝廷。」

 　　三月，癸丑，司徒袁安薨。

 　　閏月，丁丑，以太常丁鴻為司徒。

 　　夏，四月，丙辰，竇憲還至京師。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　六月，戊戌朔，日有食之。丁鴻上疏曰：「昔諸呂擅權，統嗣幾移；</font><font size=4px color="#009090"><font size=4px>〔事見高后紀。幾，居希翻。〕</font></font><font size=4px>哀、平之末，廟不血食。</font><font size=4px color="#009090"><font size=4px>〔事見王莽紀，鴻引此事以指言外戚之禍。〕</font></font><font size=4px>故雖有周公之親而無其德，不得行其勢也。</font><font size=4px color="#009090"><font size=4px>〔賢曰：言親賢兼重，方可執政。〕</font></font><font size=4px>今大將軍雖欲敕身自約，不敢僭差；然而天下遠近，皆惶怖承旨。</font><font size=4px color="#009090"><font size=4px>〔怖，普布翻。〕</font></font><font size=4px>刺史、二千石初除，謁辭、求通待報，</font><font size=4px color="#009090"><font size=4px>〔初除而謁，之官則辭。求通者，求通名也；待報者，得謁與不得謁，得辭與不得辭，皆待報也。〕</font></font><font size=4px>雖奉符璽，受臺敕，</font><font size=4px color="#009090"><font size=4px>〔符璽所以為信，初除者詣尚書臺受敕。璽，斯氏翻。〕</font></font><font size=4px>不敢便去，久者至數十日，背王室，</font><font size=4px color="#009090"><font size=4px>〔背，蒲妹翻。〕</font></font><font size=4px>向私門，此乃上威損，下權盛也。人道悖於下，效驗見於天，雖有隱謀，神照其情，垂象見戒，以告人君。</font><font size=4px color="#009090"><font size=4px>〔悖，蒲內翻。見，賢遍翻。〕</font></font><font size=4px>禁微則易，</font><font size=4px color="#009090"><font size=4px>〔易，以豉翻。〕</font></font><font size=4px>救末則難；人莫不忽於微細以致其大，恩不忍誨，義不忍割，去事之後，未然之明鏡也。</font><font size=4px color="#009090"><font size=4px>〔言禍伏於隱微，人多忽之，及發見之後，昭昭而不可掩，是為未然之明鏡。〕</font></font><font size=4px>夫天不可以不剛，不剛則三光不明；王不可以不強，不強則宰牧從橫。</font><font size=4px color="#009090"><font size=4px>〔從，子用翻，又子容翻。橫，戶孟翻，子如字。〕</font></font><font size=4px>宜因大變，改政匡失，以塞天意！」</font><font size=4px color="#009090"><font size=4px>〔塞，悉則翻。〕</font></font><font size=4px>

 　　丙辰，郡国十三地震。

 　　旱，蝗。

 　　竇氏父子兄弟並為卿、校</font><font size=4px color="#009090"><font size=4px>〔卿，九卿；校，諸校尉。校，戶教翻。〕</font></font><font size=4px>充滿朝廷，穰侯鄧疊、疊弟步兵校尉磊及母元、憲女伲射聲校尉郭舉、舉父長樂少府璜共相交結；</font><font size=4px color="#009090"><font size=4px>〔賢曰：太后居長樂宮，故有少府，秩二千石。樂，音洛。〕</font></font><font size=4px>元、舉並出入禁中，舉得幸太后，遂共圖為殺害，</font><font size=4px color="#009090"><font size=4px>〔謀弒逆也。〕</font></font><font size=4px>帝陰知其謀。是時，憲兄弟專權，帝與內外臣僚莫由親接，所與居者閹宦而已。</font><font size=4px color="#009090"><font size=4px>〔閹宦，周禮謂之奄。鄭玄註曰：奄，精氣蔽藏者；今謂之宦人。閹，衣廉翻，又衣檢翻。〕</font></font><font size=4px>帝以朝臣上下莫不附憲，獨中常侍鉤盾令鄭眾，謹敏有心幾，</font><font size=4px color="#009090"><font size=4px>〔百官志：鉤盾令，秩六百石，宦者為之，典諸近池苑囿遊觀之處，屬少府。幾，事也；心幾，謂心事也，今人謂人胸中有城府者為有心事。朝，直遙翻。盾，食尹翻。幾，居希翻。〕</font></font><font size=4px>不事豪黨，遂與眾定議誅憲，以憲在外，</font><font size=4px color="#009090"><font size=4px>〔謂出屯涼州時也。〕</font></font><font size=4px>慮其為亂， 忍而未發；會憲與鄧疊皆還京師。</font><font size=4px color="#009090"><font size=4px>〔還，從宜翻，又如字。〕</font></font><font size=4px>時清河王慶，恩遇尤渥，</font><font size=4px color="#009090"><font size=4px>〔渥，厚漬也。〕</font></font><font size=4px>常入省宿止；</font><font size=4px color="#009090"><font size=4px>〔省，禁中也。〕</font></font><font size=4px>帝將發其謀，欲得外戚傳， </font><font size=4px color="#009090"><font size=4px>〔賢曰：前書外戚傳。傳，直戀翻。〕</font></font><font size=4px>懼左右，不敢使，令慶私從千乘王求，</font><font size=4px color="#009090"><font size=4px>〔千乘王伉，帝長兄也。乘，繩證翻。〕</font></font><font size=4px>夜，獨內之； 又令慶傳語鄭眾，求索故事。</font><font size=4px color="#009090"><font size=4px>〔賢曰：謂文帝誅薄昭，武帝誅竇嬰故事。索，山客翻。〕</font></font><font size=4px>庚申，帝幸北宮，詔執金吾、五校尉勒兵屯衛南、北宮，</font><font size=4px color="#009090"><font size=4px>〔執金吾掌宮外戒 司非常，北軍五校尉主五營士，故令勒兵屯衛。〕</font></font><font size=4px>閉城門，收捕郭璜、郭舉、鄧疊、鄧磊，皆下獄恐。</font><font size=4px color="#009090"><font size=4px>〔下，遐稼翻。〕</font></font><font size=4px>遣謁者僕射收憲大將軍印綬，更封為冠軍侯，</font><font size=4px color="#009090"><font size=4px>〔憲先已封冠軍侯，不受，今復封，以侯就國。更，居孟翻。〕</font></font><font size=4px>與篤、景、緕皆就國。</font><font size=4px color="#009090"><font size=4px>〔緕，古回翻。〕</font></font><font size=4px>帝以太后故，不欲名誅憲</font><font size=4px color="#009090"><font size=4px>〔言不欲正名誅之。〕</font></font><font size=4px>為選嚴能相督察之。</font><font size=4px color="#009090"><font size=4px>〔為，于偽翻。〕</font></font><font size=4px>憲、篤、景到國，皆迫令自殺。

 　　初，河南尹張酺，數以正法繩治竇景，</font><font size=4px color="#009090"><font size=4px>〔酺，薄乎翻。酺先為魏郡太守，郡人鄭據奏竇景罪，景遣掾夏猛私究，正海罪，徙朔方。數，所角翻。治，直之翻。〕</font></font><font size=4px>及竇氏敗，酺上疏曰：「方憲等寵貴，群臣阿附唯恐不及，皆言憲受顧命之託，懷伊、呂之忠，至乃復比鄧夫人於文母，</font><font size=4px color="#009090"><font size=4px>〔賢曰：按鄧夫人，即穰侯鄧疊母元。張酺論憲兼及其黨，稱鄧夫人，猶如前書霍光妻稱霍顯，祁大伯母號祁夫人之類。復，扶又翻。〕</font></font><font size=4px>今嚴威既行，皆言當死，不</font><span class="h"><font size=4px>【章：甲十六行本「不」下有「復」字；張校同。】</font></font><font size=4px>顧其前後，考折厥衷。</font><font size=4px color="#009090"><font size=4px>〔折，之舌翻。衷，竹仲翻。〕</font></font><font size=4px>臣伏見夏陽侯緕每存忠善，前與臣言，常有盡節之心，檢敕賓客，未嘗犯法。臣聞王政骨肉之刑，有三宥之義，</font><font size=4px color="#009090"><font size=4px>〔禮記：公族有罪，獄成，有司讞于公曰：「某之罪在大辟。」公曰：「宥之。」有司又曰：「在大辟。」公又曰：「宥之。」有司又曰：「在辟。」公又曰：「宥之。」及三宥不對，走出，致刑于甸人。公又使人追之曰：必宥之。」有司對曰：「無及之。」反命於公，公素服，如其倫之喪。〕</font></font><font size=4px>過厚不過薄。今議者郤為緕選嚴能相，</font><font size=4px color="#009090"><font size=4px>〔為，于偽翻。相，自亮翻，侯國相也。〕</font></font><font size=4px>恐其迫切，必不完免，宜裁加貸宥，以崇厚德。」帝感其言，由是緕獨得全。竇氏宗族賓客以憲為官者，皆免歸故郡。

 　　初，班固奴嘗醉罵洛陽令秉兢，</font><font size=4px color="#009090"><font size=4px>〔姓譜：秉本仲氏，避難改焉。〕</font></font><font size=4px>兢因逮考竇氏賓客，收捕固，死獄中。固嘗著漢書，尚未就，詔固女弟曹壽妻昭踵而成之。</font><font size=4px color="#009090"><font size=4px>〔昭，即曹大家也。〕</font></font><font size=4px>

 　　華嶠論曰：固之序事，不激詭，不抑抗，</font><font size=4px color="#009090"><font size=4px>〔賢曰：激，揚也。詭，毀也。抑，退也。抗，進也。余謂激詭抑抗，皆指史家作意以為文之病。華，戶化翻。〕</font></font><font size=4px>贍而不穢，詳而有體，使讀之者亹亹而不厭，</font><font size=4px color="#009090"><font size=4px>〔爾雅曰：亹亹，猶勉勉也；音無匪翻。〕</font></font><font size=4px>信哉其能成名也！固譏司馬遷是非頗謬於聖人，</font><font size=4px color="#009090"><font size=4px>〔賢曰：言遷所是非與聖人乖謬，即崇黃、老而薄六經，輕仁義而賤守節是也。〕</font></font><font size=4px>然其論議，常排死節，</font><font size=4px color="#009090"><font size=4px>〔謂言龔勝竟夭天年之類。〕</font></font><font size=4px>否正直，</font><font size=4px color="#009090"><font size=4px>〔謂言王陵、汲黯之戇之類。〕</font></font><font size=4px>而不敘殺身成仁之為美，</font><font size=4px color="#009090"><font size=4px>〔謂不立忠義傳。〕</font></font><font size=4px>則輕仁義，賤守節甚矣！

 　　初，竇憲納妻，天下郡國皆有禮慶。漢中郡亦當遣吏，</font><font size=4px color="#009090"><font size=4px>〔漢中郡，在洛陽西千九百九十里。〕</font></font><font size=4px>戶曹李郃</font><font size=4px color="#009090"><font size=4px>〔郡有戶曹，主民戶、祠祀、農桑。郃，曷閤翻。〕</font></font><font size=4px>諫曰：「竇將軍椒房之親，不修德禮而專權驕恣，危亡之禍，可翹足而待；</font><font size=4px color="#009090"><font size=4px>〔翹，舉也。〕</font></font><font size=4px>願明府一心王室，勿與交通。」太守固遣之，郃不能止，請求自行，許之。郃遂所在遲留以觀其變，行至扶風</font><font size=4px color="#009090"><font size=4px>〔潘岳關中記曰：二輔舊治長安城中，長吏各居其縣治民。東都之後，扶風出治槐里，馮翊出治高陵。〕</font></font><font size=4px>而憲就國。凡交通者皆坐免官，漢中太守獨不與焉。</font><font size=4px color="#009090"><font size=4px>〔與，讀曰預。〕</font></font><font size=4px>

 　　帝賜清河王慶奴婢、輿馬、錢帛、珍寶，充牣其第。慶或時不安，帝朝夕問訊，進膳藥，所以垂意甚備。慶亦小心恭孝，自以廢黜，尤長事慎法，故能保其寵祿焉。

 　　帝除袁安子賞為郎，任隗子屯為步兵校尉，</font><font size=4px color="#009090"><font size=4px>〔以安、隗守正不附竇氏也。任，音壬。隗，五罪翻。〕</font></font><font size=4px>鄭眾遷大長秋。</font><font size=4px color="#009090"><font size=4px>〔百官志：大長秋，秩二千石，承秦將行；景帝更為大長秋，或用士人，中興常用宦者。職掌奉宣中宮命，凡給賜宗親及宗親當謁見者關通之，中宮出則從。張晏曰：皇后卿。師古曰：秋者，收成之時，長者，恆久之義，故以為皇后官名。〕</font></font><font size=4px>帝策勳班賞，眾每辭多受少，帝由是賢之，常與之議論政事，宦官用權自此始矣。

 　　秋，七月，乙丑，太尉宋由以竇氏黨策免，自殺。

 　　癸丑，以大司農尹睦為太尉。太傅鄧彪以老病上還樞機職，</font><font size=4px color="#009090"><font size=4px>〔上，時掌翻。尚書，樞機之職。鄧彪錄尚書。〕</font></font><font size=4px>詔許焉，以睦代彪錄尚書事。

 　　冬，十月，</font><span class="h"><font size=4px>【章：甲十六行本「月」下有「己亥」二字；乙十一行本同；孔本同；　退齋校同。】</font></font><font size=4px>以宗正劉方為司空。

 　　武陵、零陵、澧中蛮叛。

 　　護羌校尉鄧訓卒，吏、民、羌、胡旦夕臨者日數千人。</font><font size=4px color="#009090"><font size=4px>〔臨，力鴆翻，哭也。〕</font></font><font size=4px>羌、胡或以刀自割，又刺殺其犬馬牛羊，</font><font size=4px color="#009090"><font size=4px>〔刺，七逆翻，又七四翻。〕</font></font><font size=4px>曰：「鄧使君已死，我曹亦俱死耳！」前烏桓吏士皆奔走道路，</font><font size=4px color="#009090"><font size=4px>〔賢曰：訓前任烏桓校尉時吏士也。〕</font></font><font size=4px>至空城郭；吏執，不聽，以狀白校尉徐傿，</font><font size=4px color="#009090"><font size=4px>〔傿，蓋為烏桓校尉。傿，於建翻。〕</font></font><font size=4px>傿歎息曰：「此為義也！」乃釋之。遂家家為訓立祠，</font><font size=4px color="#009090"><font size=4px>〔為，于偽翻；下同。〕</font></font><font size=4px>每有疾病，輒請禱求福。

 　　蜀郡太守聶尚代訓為護羌校尉，欲以恩懷諸羌，乃遣譯使招呼迷唐，使還居大、小榆谷。</font><font size=4px color="#009090"><font size=4px>〔迷唐去大、小榆谷，事見上卷章和二年。鄧訓驅逐迷唐，而聶尚招呼之，欲以反鄧訓之政也。聶，缺「昵」輒翻。使，疏吏翻。〕</font></font><font size=4px>迷唐既還，遣祖母卑缺詣尚，</font><font size=4px color="#009090"><font size=4px>〔卑缺，蓋迷吾之母。〕</font></font><font size=4px>尚自送至塞下，為設祖道，令譯田汜等五人護送至廬落。迷唐遂反，與諸種共生屠裂汜等，以血盟詛，</font><font size=4px color="#009090"><font size=4px>〔種，章勇翻。汜，詳里翻。詛，莊助翻。〕</font></font><font size=4px>復寇金城塞。</font><font size=4px color="#009090"><font size=4px>〔復，扶又翻。〕</font></font><font size=4px>尚坐免。

 　　五年（癸巳、九三）

 　　春，正月，乙亥，宗祀明堂，登靈臺，赦天下。

 　　戊子，千乘貞王伉薨。</font><font size=4px color="#009090"><font size=4px>〔諡法：臣諡，直道不撓曰貞；事君無猜曰貞；清白守節曰貞；固節幹事曰貞、伉，音抗。〕</font></font><font size=4px>

 　　辛卯，封皇弟萬歲廣宗王。</font><font size=4px color="#009090"><font size=4px>〔廣宗縣，屬鉅鹿郡。賢曰：今貝州宗城縣。隋煬帝諱廣，故改為宗城。〕</font></font><font size=4px>

 　　甲寅，太傅邓彪薨。

 　　戊午，陇西地震。

 　　夏，四月，壬子，絕封阜陵殤王兄魴為阜陵王。</font><font size=4px color="#009090"><font size=4px>〔諡法：未家短折曰殤。阜陵殤王沖，質王延之子，元年嗣封，三年薨，無嗣，今以魴紹封。魴，符方翻。〕</font></font><font size=4px>

 　　九月，辛酉，廣宗殤王萬歲薨，無子，國除。

 　　初，竇憲既立於除鞬為北單于，郤輔歸北庭，</font><font size=4px color="#009090"><font size=4px>〔事見上卷三年。鞬，居言翻。〕</font></font><font size=4px>會憲誅而止。於除鞬自畔還北，詔遣將兵長史王輔以千餘騎與任尚共追討，斬之，破滅其眾。

 　　耿夔之破北匈奴也，</font><font size=4px color="#009090"><font size=4px>〔事見上卷三年。〕</font></font><font size=4px>鮮卑因此轉徙據其地。</font><font size=4px color="#009090"><font size=4px>〔拓拔氏自北荒南徙，蓋此時也。〕</font></font><font size=4px>匈奴餘種留者尚有十餘萬落，</font><font size=4px color="#009090"><font size=4px>〔種，章勇翻。〕</font></font><font size=4px>皆自號鮮卑；鮮卑由此漸盛。

 　　冬，十月，辛未，太尉尹睦薨。

 　　十一月，乙丑，太僕張酺為太尉。酺與尚書張敏等奏「射聲校尉曹褒，擅制漢禮，破亂聖術，宜加刑誅。」書凡五奏。帝知酺守學不通，</font><font size=4px color="#009090"><font size=4px>〔言守其家學也。〕</font></font><font size=4px>雖寢其奏，而漢禮遂不行。</font><font size=4px color="#009090"><font size=4px>〔褒制禮事，見上卷章帝章和元年。〕</font></font><font size=4px>

 　　是歲，武陵郡兵破叛蠻，降之。</font><font size=4px color="#009090"><font size=4px>〔降，戶江翻。〕</font></font><font size=4px>

 　　梁王暢與從官卞忌祠祭求福，</font><font size=4px color="#009090"><font size=4px>〔姓譜：卞本自有周曹叔振鐸之後，曹之支子封於卞，遂以建族。余按魯有卞莊子，楚有卞和。〕</font></font><font size=4px>忌等諂媚云：「神言王當為天子。」暢與相應答，為有司所奏，請徵詣詔獄。帝不許，但削成武、單父二縣。</font><font size=4px color="#009090"><font size=4px>〔成武、單父二縣，本屬山陽，後屬濟陰，章帝以益梁國。賢曰：成武，今曹州縣；單父，今宋州縣。單，音善。〕</font></font><font size=4px>暢凓懼，上疏深自刻責曰：「臣天性狂愚，不知防禁，自陷死罪，分伏顯誅。</font><font size=4px color="#009090"><font size=4px>〔分，扶問翻。〕</font></font><font size=4px>陛下聖德，枉法曲平，</font><font size=4px color="#009090"><font size=4px>〔賢曰：曲平，曲法申恩，平處其罪。〕</font></font><font size=4px>橫赦貸臣，為臣受汙。</font><font size=4px color="#009090"><font size=4px>〔橫胡孟翻。汙，惡也，天下以赦暢為納汙，是為暢受汙。為， 于偽翻。〕</font></font><font size=4px>臣知大貸不可再得，自誓束身約妻子，不敢復出入失繩墨，不敢復有所棋費，</font><font size=4px color="#009090"><font size=4px>〔橫，戶孟翻。復，扶又翻。〕</font></font><font size=4px>租入有餘，乞裁食睢陽、穀熟、虞、蒙、寧 陵五縣，還餘所食四縣。</font><font size=4px color="#009090"><font size=4px>〔四縣，下邑、尉氏、薄、郾也。睢，音雖。〕</font></font><font size=4px>臣暢小妻三十七人，</font><font size=4px color="#009090"><font size=4px>〔凡非正室者，皆小妻也。〕</font></font><font size=4px>其無子者，願還本家，自選擇謹敕奴婢二 百人，其餘所受虎賁、官騎及諸工技、鼓吹、倉頭、奴婢，兵弩、貛馬，皆上還本署。</font><font size=4px color="#009090"><font size=4px>〔虎賁士，屬虎賁中郎將。官騎，騶騎也。漢官儀曰：騶騎，王家名官騎，與 貛馬皆屬太僕。工技，屬尚方。鼓吹，屬黃門。倉頭、奴婢，屬永巷、御府、奚官等令。兵弩，屬考工令。各有本署也。賁，音奔。技，渠綺翻。吹，昌瑞翻。上， 時掌翻。〕</font></font><font size=4px>臣暢以骨肉近親，亂聖化，汙清流，</font><font size=4px color="#009090"><font size=4px>〔汙，烏故翻。〕</font></font><font size=4px>既得生活，誠無心面目以凶惡復居大宮，食大國，張官屬，藏雜物，</font><font size=4px color="#009090"><font size=4px>〔賢曰：古者師行，二五為什，食器之類必共之，故曰什物、食具。今人通謂生生之具為什物。復，扶又翻。〕</font></font><font size=4px>願陛下加恩開許。」上優詔不聽。

 　　護羌校尉貫友</font><font size=4px color="#009090"><font size=4px>〔貫，姓也，漢初有趙相貫高。〕</font></font><font size=4px>遣譯使構離諸羌，誘以財貨，由是解散。</font><font size=4px color="#009090"><font size=4px>〔使，疏吏翻。誘，音酉。〕</font></font><font size=4px>乃遣兵出塞，攻迷唐於大、小榆谷，獲首虜八百餘人，收麥數萬斛，遂夾逢留大河築城塢，</font><font size=4px color="#009090"><font size=4px>〔此大河即黃河。河水至此有逢留之名，在二榆谷北。〕</font></font><font size=4px>作大航，造河橋，欲度度擊迷唐。</font><font size=4px color="#009090"><font size=4px>〔酈道元水經註曰：於河狹作橋。航，戶剛翻。〕</font></font><font size=4px>迷唐率部落遠徙，依賜支河曲。</font><font size=4px color="#009090"><font size=4px>〔西羌傳：賜支者，禹貢所謂析支者也。羌居河關之西南，演於賜支，至於河首，鼦地千里。司馬彪曰：西羌自析支以西演河首，在右居也。河水屈而東北流，逕於析支之地，是為河曲矣。應劭曰：禹貢析支屬雍州，在河關之西，東去河關千餘里，羌人所居，謂之河曲羌。〕</font></font><font size=4px>

 　　單于屯屠何死，單于宣弟安國立。安國初為左賢王，無稱譽；及為單于，單于適之子右谷蠡王師子以次轉為左賢王。</font><font size=4px color="#009090"><font size=4px>〔谷，音鹿。蠡，盧奚翻。〕</font></font><font size=4px>師子素勇黠多知，</font><font size=4px color="#009090"><font size=4px>〔黠，下八翻。知，古智字通。〕</font></font><font size=4px>前單于宣柔屯屠何皆愛其氣決，數遣將兵出塞，</font><font size=4px color="#009090"><font size=4px>〔數，所角翻；下同。〕</font></font><font size=4px>掩擊北庭，還，受賞賜，天子亦加殊異。由是國中盡敬子師而不附安國，安國欲殺之；諸新降胡，初在塞外數為師子所驅掠，</font><font size=4px color="#009090"><font size=4px>〔在塞外，謂先屬北部時。降，戶剛翻。〕</font></font><font size=4px>多怨之。安國</font><span class="h"><font size=4px>【章：甲十六行本「國」下有「因是」二字；乙十一行本同；孔本同；張校同。】</font></font><font size=4px>委計降者，與同謀議。師子覺其謀，乃別居五原界，每龍庭會議，</font><font size=4px color="#009090"><font size=4px>〔匈奴龍庭，本在塞外，是時南單于居塞內，亦謂所居為龍庭。〕</font></font><font size=4px>師子輒稱病不往。度遼將軍皇甫稜知之，亦擁護不遣，單于懷憤益甚。

 　　六年（甲午、九四）

 　　春，正月，皇甫稜免，以執 金吾朱徽行度遼將軍。時單于與中郎將杜崇不相平，乃上書告崇；崇諷西河太守令斷單于章，</font><font size=4px color="#009090"><font size=4px>〔中郎將，使匈奴中郎將也。斷，音短。單于居西河美稷，故諷令太守 斷其章，使不上聞。〕</font></font><font size=4px>單于無由自聞。崇因與朱徽上言：「南單于安國，疏遠故胡，親近新降，</font><font size=4px color="#009090"><font size=4px>〔遠，于願翻。近，其靳翻。降，戶江翻。〕</font></font><font size=4px>欲殺左賢王師子及左臺 且渠劉利等；又，右部降者，謀共迫脅安國起兵背畔，</font><font size=4px color="#009090"><font size=4px>〔且，子余翻。背，蒲妹翻。〕</font></font><font size=4px>請西河、上郡、安定為之儆備。」帝下公卿議，</font><font size=4px color="#009090"><font size=4px>〔下，遐稼翻。〕</font></font><font size=4px>皆以為：「蠻夷反覆，雖難測知，然大兵聚會，必未敢動搖。今宜遣有方略使者之單于庭，</font><font size=4px color="#009090"><font size=4px>〔之，往也。使，疏翻。〕</font></font><font size=4px>與杜崇、朱徽及西河太守并力，觀其動靜。如無他變，可令崇等就安國會其左右大臣，責其部眾橫暴為邊害者，共平罪誅。</font><font size=4px color="#009090"><font size=4px>〔相與平處其罪，當誅者則誅之。橫，戶孟翻。〕</font></font><font size=4px>若不從命，令為權時方略，事畢之後，裁行賞賜，</font><font size=4px color="#009090"><font size=4px>〔賢曰：裁量賜物，不多與也。〕</font></font><font size=4px>亦足以示百蠻。」</font><span class="h"><font size=4px>【章：甲十六行本「蠻」下有「帝從之」二字；乙十一行本同；張校同。】</font></font><font size=4px>於是徽、崇遂發兵造其庭。</font><font size=4px color="#009090"><font size=4px>〔造，七到翻。〕</font></font><font size=4px>安國夜聞漢軍至，大驚，棄帳而去，</font><font size=4px color="#009090"><font size=4px>〔帳，單于所居，即謂之穹廬，又謂之廬帳。〕</font></font><font size=4px>因舉兵欲誅師子。師子先知，乃悉將廬落入曼柏城；</font><font size=4px color="#009090"><font size=4px>〔曼柏縣，屬五原郡。〕</font></font><font size=4px>安國追到城下，門閉，不得入。朱徽遣吏譬</font><span class="h"><font size=4px>【章：甲十六行本「譬」上有「曉」字；乙十一行本同；退齋校同。】</font></font><font size=4px>和之，安國不聽，城既不下，乃引兵屯五原。崇、徽因發諸郡騎追赴之急，眾皆大恐，安國舅骨都侯喜為等盧并被誅，乃格殺安國，</font><font size=4px color="#009090"><font size=4px>〔被，皮義翻。考異曰：帝紀在去年，誤。今從南匈奴傳。〕</font></font><font size=4px>立師子為亭獨尸逐侯鞮單于。</font><font size=4px color="#009090"><font size=4px>〔鞮，丁奚翻。〕</font></font><font size=4px>

 　　已卯，司徒丁鸿薨。

 　　二月，丁未，以司空劉方為司徒，太常張奮為司空。

 　　夏，五月，城陽懷一淑薨，無子，國除。

 　　秋，七月，京師旱。

 　　西域都護班超發龜茲、鄯善等八國兵合七萬餘人</font><font size=4px color="#009090"><font size=4px>〔龜茲，音丘慈。鄯，上扇翻。〕</font></font><font size=4px>討焉耆，到其城下，誘焉耆王廣、尉犁王汎等於陳睦故城，斬之，傅首京師；</font><font size=4px color="#009090"><font size=4px>〔誘，音酉。考異曰：袁紀「汎」作「沈」，今從超傳。〕</font></font><font size=4px>因縱兵鈔掠，</font><font size=4px color="#009090"><font size=4px>〔鈔，楚交翻。〕</font></font><font size=4px>斬首五千餘級，獲生口萬五千人，更立焉耆左侯元孟為焉耆王。</font><font size=4px color="#009090"><font size=4px>〔焉耆國有左右將、左右侯。更，工衡翻。〕</font></font><font size=4px>超留焉耆半歲，慰撫之。於是西域五十餘國悉納質內屬，至于海濱，</font><font size=4px color="#009090"><font size=4px>〔西海之濱也，所謂條支、大秦、蒙奇、兜勒諸國也。質，音致。〕</font></font><font size=4px>四萬里外，皆重譯貢獻。</font><font size=4px color="#009090"><font size=4px>〔重，直龍翻。班超所以成西域之功者，以匈奴衰困，力不能及西域也。〕</font></font><font size=4px>

 　　南單于師子立，降胡五六百人夜襲師子，</font><font size=4px color="#009090"><font size=4px>〔降，戶江翻。〕</font></font><font size=4px>安集掾王恬將衛護士與戰，破之。</font><font size=4px color="#009090"><font size=4px>〔使匈奴中郎將置掾，隨事為員，安集掾，以安集匈奴為稱也。光武在河北，亦置安集掾，以天下未定，使之安集斯民也。建武二十六年，使匈奴中郎將置安集掾史，將弛刑五十人，持兵弩隨單于所處，參辭訟，察動靜。掾，俞絹翻。〕</font></font><font size=4px>於是降胡遂相驚動，十五部二十餘萬人皆反，脅立前單于屯屠何子薁鞮日逐王逢侯為單于，</font><font size=4px color="#009090"><font size=4px>〔「鞮」，當作「鞬」。賢曰：前「鞮」、「鞬」兩字通，今不改亦可。薁，於六翻。鞬，九言翻。〕</font></font><font size=4px>遂殺略吏民，燔燒郵亭、廬帳，將車重向朔方，欲度幕北。</font><font size=4px color="#009090"><font size=4px>〔郵，音尤。重，直用翻。〕</font></font><font size=4px>九月，癸丑，以光勳鄧鴻車騎將軍事，與越騎校尉馮柱、行度遼將軍朱徽將左右羽林、北軍五校士及郡國迹射、緣邊兵，</font><font size=4px color="#009090"><font size=4px>〔賢曰：漢有迹射士，言尋迹而射也。〕</font></font><font size=4px>烏桓校尉任尚將烏桓、鮮卑合四人討之。時南單一极中郎將杜崇屯牧師城，</font><font size=4px color="#009090"><font size=4px>〔漢邊郡有牧師菀以養馬，此牧師菀城也，當在西河郡美稷縣界。〕</font></font><font size=4px>逢侯將萬餘騎攻圍之。冬，十一月，與鄧鴻等追擊逢侯於大城塞，</font><font size=4px color="#009090"><font size=4px>〔大城縣故屬西河郡，郡國志屬朔方郡。〕</font></font><font size=4px>斬首四千餘級。任尚率鮮卑、烏桓要擊逢侯於滿夷谷，</font><font size=4px color="#009090"><font size=4px>〔要，一遙翻。〕</font></font><font size=4px>復大破之，</font><font size=4px color="#009090"><font size=4px>〔復，扶又翻；下同。〕</font></font><font size=4px>前後凡斬萬七千餘級。逢侯遂率眾出塞，漢兵不能追而還。</font><font size=4px color="#009090"><font size=4px>〔還，從宜翻，又如字。〕</font></font><font size=4px>

 　　以大司農陳寵為廷尉。寵性仁矜，數議疑獄，</font><font size=4px color="#009090"><font size=4px>〔數，所角翻。〕</font></font><font size=4px>每附經典，務從寬恕，刻敝之風，於此少衰。</font><font size=4px color="#009090"><font size=4px>〔少，詩沼翻。〕</font></font><font size=4px>

 　　帝以尚書令江夏黃香為東郡太守，香辭以：「典郡從政，才非所宜，乞留備赜官，</font><font size=4px color="#009090"><font size=4px>〔赜，而隴翻，散也。〕</font></font><font size=4px>賜以督責小職，任之宮臺煩事。」</font><font size=4px color="#009090"><font size=4px>〔宮，謂宮中；臺，謂尚書臺也。尚書出納王命，故云宮臺煩事。〕</font></font><font size=4px>帝乃復留為尚書令，增秩二千石，</font><font size=4px color="#009090"><font size=4px>〔按百官志：尚書令秩千石，今特增秩二千石，以香在尚書日久，又辭不拜郡，故復留為尚書令祿以郡守祿。〕</font></font><font size=4px>甚見親重。香亦祗勤物務，憂公如家。

 　　七年（乙未、九五）

 　　春，正月，鄧鴻等軍還，馮柱將虎牙營留屯五原；鴻坐逗留失利，下獄死。後帝知朱徽、杜崇失胡和，又禁其上書，以致胡反，皆徵，下獄死。</font><font size=4px color="#009090"><font size=4px>〔下，遐稼翻。〕</font></font><font size=4px>

 　　夏，四月，辛亥朔，日之食之。

 　　秋，七月，乙巳，易陽地裂。</font><font size=4px color="#009090"><font size=4px>〔余按地理志及郡國志，易陽縣屬趙國。應劭曰：易水出涿郡故安；師古及賢皆曰縣在易水之陽，此怕承應劭之誤也。易也在燕南界，漢屬河間郡界，此時趙國僅有唐邢、洺二州之地，安得有屬縣遠在易水之陽邪！五代史志：洺州臨洺縣，舊曰易陽，後齊廢，入襄國縣；後周改為易陽縣，別置襄國縣；隋開皇六年，改易陽縣為邯鄲縣，十年，改邯鄲縣為臨洛而別置邯鄲縣。由是觀之，漢易陽縣當在邯鄲、襄國二縣之間。〕</font></font><font size=4px>

 　　九月，癸卯，京師地震。

 　　樂成王黨坐賊殺人，削東光、鄡二縣。</font><font size=4px color="#009090"><font size=4px>〔東光縣，本屬勃海郡；鄡縣，本屬鉅鹿郡，章帝以益樂成國。鄡，音羌堯翻。舊禁宮人出嫁，不得適諸國。有故掖庭技人哀置嫁男子章初，黨召入宮與通；初欲上書告之，黨賂哀置姊昭殺初。〕</font></font><font size=4px>

 　　八年（丙申、九六）

 　　春，二月，立貴人陰氏為皇后。后，識之曾孫也。

 　　夏，四月，</font><span class="h"><font size=4px>【章：甲十六行本「月」下有「癸亥」二字；乙十一行本同；退齋校同。】</font></font><font size=4px>樂成靖王黨薨。子哀王崇立，尋死，無子，國除。

 　　五月，河內、陳留蝗。

 　　南匈奴右溫禺犢王烏居戰畔出塞。</font><font size=4px color="#009090"><font size=4px>〔賢曰：溫禺犢王名烏居戰。〕</font></font><font size=4px>秋，七月，度遼將軍龐奮、越騎校尉馮柱追擊破之，徙其餘眾及諸降胡二萬餘人於安定、北地。</font><font size=4px color="#009090"><font size=4px>〔安定郡，在雒陽西千七百里。北地郡，在雒陽西千一百里。〕</font></font><font size=4px>

 　　車師後部王涿鞮反，擊前王尉畢大，獲其妻子。</font><font size=4px color="#009090"><font size=4px>〔「尉畢大」，西域傳作「尉卑大」。時戊己校尉索頵欲廢後部王涿鞮，涿鞮忿前王尉卑大賣己，因反，擊尉卑大。鞮，丁奚翻。〕</font></font><font size=4px>

 　　九月，京師蝗。

 　　冬，十月，乙丑，北海王威以非敬王子，又侳誹謗，自殺。

 　　十二月，辛亥，陳敬王羨薨。

 　　丁巳，南宫宣室殿火。

 　　護羌校尉貫友卒，以漢陽太守史充代之。充至，遂發湟中羌、胡出塞擊迷唐。迷唐迎敗充兵，</font><font size=4px color="#009090"><font size=4px>〔敗，補邁翻。〕</font></font><font size=4px>殺數百人。充坐徵，以代郡太守吳祉代之。

 　　九年（丁酉、九七）

 　　春，三月，庚辰，隴西地震。

 　　癸巳，濟南安王康薨。</font><font size=4px color="#009090"><font size=4px>〔諡法：好和不爭曰安；寬裕和平曰安。濟，子禮翻。〕</font></font><font size=4px>

 　　西域長史王林擊車師後王，斬之。</font><font size=4px color="#009090"><font size=4px>〔後王涿鞮。〕</font></font><font size=4px>

 　　夏，四月，丁卯，封樂成王黨子巡為樂成王。

 　　五月，封皇后父屯騎校尉陰綱為吳房侯，</font><font size=4px color="#009090"><font size=4px>〔郡國志：吳房縣，屬汝南郡，有棠谿亭。左傳，房國，楚靈王所滅，又，楚昭王封吳王夫概於棠谿。地道記有吳城。吳房蓋合吳城、房國以名縣也。〕</font></font><font size=4px>以特進就第。

 　　六月，旱，蝗。

 　　秋，八月，鮮卑寇肥如，遼東太守祭參沮敗，下獄死。</font><font size=4px color="#009090"><font size=4px>〔賢曰：肥如縣，屬遼西郡。前書音義曰：肥子奔燕，封於此，今平州也。按祭肜傳：參守遼東，鮮卑入郡界，參坐沮敗，下獄死。蓋寇遼西之肥如，遂入遼東郡界也。沮，在呂翻。〕</font></font><font size=4px>

 　　閏月，辛巳，皇太后竇氏崩。初，梁貴人既死，</font><font size=4px color="#009090"><font size=4px>〔事見四十六卷章帝建初八年。〕</font></font><font size=4px>宮省事祕，莫有知帝為梁氏出者。無陰公主子梁扈遣從兄襢奏記三府，</font><font size=4px color="#009090"><font size=4px>〔扈，梁松子也。帝母梁貴人，少失母，為伯母舞陰公主所養。從，才用翻。賢曰：襢，古禪字。〕</font></font><font size=4px>以為「漢家舊典，崇貴母氏，而梁貴人親育聖躬，不蒙尊號，求得申議。」</font><font size=4px color="#009090"><font size=4px>〔賢曰：求申理而議之也。〕</font></font><font size=4px>太尉張酺言狀，帝感慟良久，曰：</font><font size=4px color="#009090"><font size=4px>〔毛晃曰：良，頗也；良久，頗久也。或曰：良久，少久也。一曰：良，略也，聲輕，故轉略為良。慟，徒弄翻，大哭也，哀過也。〕</font></font><font size=4px>「於君意若何﹖」酺請追上尊號，存錄諸舅。</font><font size=4px color="#009090"><font size=4px>〔錄，采也，收拾也。〕</font></font><font size=4px>帝從之。會貴人姊南陽樊調妻嫕</font><font size=4px color="#009090"><font size=4px>〔嫕，音於計翻。考異曰：袁紀「嫕」皆作「憑」，今從皇后紀、梁竦傳。〕</font></font><font size=4px>上書自訟曰：「妾父竦冤死牢獄，骸骨不掩；母氏年踰七十，及弟棠等遠在絕域，不知死生。願乞收竦朽骨，使母、弟得歸本郡。」帝引見嫕，乃知貴人枉歿之狀。三公上奏，「請依光武黜呂太后故事，</font><font size=4px color="#009090"><font size=4px>〔事見四十五卷光武中元元年。按此事乃光武之失，而可引之為故典乎！〕</font></font><font size=4px>貶竇太后尊號，不宜合葬先帝，百官亦多上言者。帝手詔曰：「竇氏雖不遵法度，而太后常自滅損。朕奉事十年，</font><font size=4px color="#009090"><font size=4px>〔自嗣位至是十年。〕</font></font><font size=4px>深惟大義：</font><font size=4px color="#009090"><font size=4px>〔惟，思也。〕</font></font><font size=4px>禮，臣子無貶尊上之文，恩不忍離，義不忍虧。按前世，上官太后亦無降黜，</font><font size=4px color="#009090"><font size=4px>〔謂上官桀公子誅，不累及上官后也。事見二十二卷昭帝元鳳元年。〕</font></font><font size=4px>其勿復議！」</font><font size=4px color="#009090"><font size=4px>〔復，扶又翻。〕</font></font><font size=4px>丙申，葬章德皇后。

 　　燒唐</font><span class="h"><font size=4px>【章：甲十六行本「唐」作「當」；乙十一行本同；熊校同。】</font></font><font size=4px>羌迷唐率眾八千人寇隴西，脅塞內諸種羌合步騎三萬人擊破隴西兵，殺大夏長。</font><font size=4px color="#009090"><font size=4px>〔大夏縣，屬隴西郡。宋白曰：今大夏縣屬河州。夏，戶雅翻。種，章勇翻。長，知兩翻。〕</font></font><font size=4px>詔遣行征西將軍劉尚、越騎校尉趙世副之，</font><font size=4px color="#009090"><font size=4px>〔以趙世副劉尚也。考異曰：西羌傳作「趙代」，今從帝紀。余謂唐太宗諱世民，賢註范史，偶檢點及此，遂改「世」為「代」耳。〕</font></font><font size=4px>將漢兵、羌、胡共三萬人討之。尚屯狄道，世屯枹罕；</font><font size=4px color="#009090"><font size=4px>〔狄道、枹罕二縣，皆屬隴西郡。宋白曰：狄道縣，屬蘭州；枹罕縣，河州治所。枹，音膚。〕</font></font><font size=4px>尚遣司馬寇盱監諸郡兵，四面並會。</font><font size=4px color="#009090"><font size=4px>〔監，古銜翻。〕</font></font><font size=4px>迷唐懼，棄老弱，奔入臨洮南。</font><font size=4px color="#009090"><font size=4px>〔奔入臨洮南山也。〕</font></font><font size=4px>尚等追至高山，大破之，斬虜千餘人。迷唐引去，漢兵死傷亦多，不能復追，</font><font size=4px color="#009090"><font size=4px>〔復，扶又翻。〕</font></font><font size=4px>乃還。

 　　九月，庚申，司徒劉方策免，自殺。

 　　甲子，追尊梁貴人為皇太后，諡曰恭懷，追復喪制。冬，十月，乙酉，改葬梁太后及其姊大貴人于西陵。</font><font size=4px color="#009090"><font size=4px>〔西陵，蓋以其地在敬陵之西，故稱西陵，猶薄太后陵在霸陵南，因謂之南陵也。賢曰：初，后葬有闕，故改葬。〕</font></font><font size=4px>擢樊調為羽林左監。追封諡皇太后父竦為褒親愍侯，</font><font size=4px color="#009090"><font size=4px>〔諡法：在國逢難曰愍。〕</font></font><font size=4px>遣使迎其喪，葬於恭懷皇后陵旁。徵還竦妻子；封子棠為樂平侯，</font><font size=4px color="#009090"><font size=4px>〔樂平，侯國，屬東郡，故清縣也，章帝更名。〕</font></font><font size=4px>棠弟雍為乘氏侯，</font><font size=4px color="#009090"><font size=4px>〔乘氏，侯國，屬濟陰郡，春秋之乘丘也。乘，繩證翻。〕</font></font><font size=4px>雍弟翟為單父侯，</font><font size=4px color="#009090"><font size=4px>〔單父，音善甫。〕</font></font><font size=4px>位皆特進，賞賜以巨萬計，寵遇光於當世，梁氏自此盛矣。

 　　清河王慶始取求上母宋貴人冢，</font><font size=4px color="#009090"><font size=4px>〔宋貴人冢，在雒陽城北樊濯聚。上，時掌翻。〕</font></font><font size=4px>帝許之，詔太官四時給祭具。慶垂涕曰：「生雖不獲供養，</font><font size=4px color="#009090"><font size=4px>〔供，俱用翻。養，羊尚翻。〕</font></font><font size=4px>終得奉祭祀，私願足矣！」欲求作祠堂，恐有自同恭懷梁后之嫌，遂不敢言，常泣向左右，以為沒齒之恨。</font><font size=4px color="#009090"><font size=4px>〔齒，年也。〕</font></font><font size=4px>後上言：「外祖母王年老，乞詣雒陽療疾，」於是詔宋氏悉歸京師，</font><font size=4px color="#009090"><font size=4px>〔宋氏歸故郡，事見四十六卷章帝建初七年。〕</font></font><font size=4px>除慶舅衍、俊、蓋、暹等皆為郎。

 　　十一月，癸卯，以光祿勳河南呂蓋為司徒。

 　　十二月，丙寅，司空張奮罷。壬申，以太僕韓稜為司空。

 　　西域都護定遠侯班超遣掾甘英使大秦、條支，</font><font size=4px color="#009090"><font size=4px>〔東觀記曰：以漢中郡南鄭縣之西鄉千戶封超為定遠侯。賢曰：定遠故城，在今洋州西鄉縣南。西域傳曰：自皮山西南經烏秅，涉懸度，歷罽賓，六十餘日，行至烏弋山離國，復西南，馬行百餘日，至條支。條支臨西海，海水曲環其南及東北三面，路絕，唯西北隅通陸道。大秦國，西漢之犁軒也，在西海西，其人民長大平正，有類中國，故謂之大 奏，今拂菻國是也。掾，俞絹翻。使，疏吏翻。〕</font></font><font size=4px>窮西海，皆前世所不至，莫不備其風土，傳其珍怪焉。及安息西界，</font><font size=4px color="#009090"><font size=4px>〔自條支轉北而東，馬行六十餘日，至安 息。〕</font></font><font size=4px>臨大海，欲渡，船人謂英曰：「海水廣大，往來者逢善風，</font><font size=4px color="#009090"><font size=4px>〔善風，謂順風也。〕</font></font><font size=4px>三月乃得渡，若遇遲風，亦二歲者；故入海，人皆齎三歲糧，海中善使人思 土戀慕，數有死亡者。」</font><font size=4px color="#009090"><font size=4px>〔數，所角翻。〕</font></font><font size=4px>英乃止。

 　　十年（戊戌、九八）

 　　夏，五月，京師大水。

 　　秋，七月，己巳，司空韓稜薨。八月，丙子，以太常太山巢堪為司空。

 　　冬，十月，五州雨水。

 　　 行征西將軍劉尚、越騎校尉趙世坐畏懦徵，下獄，免。謁者王信領尚營屯枹罕，謁者耿譚領世營屯白石。</font><font size=4px color="#009090"><font size=4px>〔白石縣，本屬金城郡，時屬隴西郡。水經註：白石川水南 逕白石城西注灕水，水又逕白石縣故城南。闞駰曰：白石縣，在狄道縣西北二百八十五里。賢曰：白石山在今蘭州；或曰：河州鳳林縣，本漢白石縣，張駿改為永固，唐為烏州，後廢州置安昌縣，後又更名鳳林。杜佑曰：直道縣有白石山。〕</font></font><font size=4px>譚乃設購賞，諸種頗來內附。迷唐恐，乃請降；信、譚遂受降罷兵。十二月，迷唐等帥種人詣闕貢獻。</font><font size=4px color="#009090"><font size=4px>〔帥，讀曰率。種，章勇翻。〕</font></font><font size=4px>

 　　戊寅，梁節王暢薨。

 　　初，居巢侯劉般薨，</font><font size=4px color="#009090"><font size=4px>〔居巢縣，屬廬江郡。般，建初三年薨。〕</font></font><font size=4px>子愷當嗣，稱父遺意，讓其弟憲，遁逃久之，有司奏絕愷國。肅宗美其義，特優假之，愷猶不出。積十餘歲，有司復奏之，</font><font size=4px color="#009090"><font size=4px>〔復，扶又翻。〕</font></font><font size=4px>侍中賈逵上書曰：「孔子稱『能以禮讓為國乎何有』。</font><font size=4px color="#009090"><font size=4px>〔見論語。〕</font></font><font size=4px>有司不原樂善之心</font><font size=4px color="#009090"><font size=4px>〔樂，音洛。〕</font></font><font size=4px>而繩以循常之法，懼非長克讓之風，成含弘之化也。」</font><font size=4px color="#009090"><font size=4px>〔長，知兩翻。〕</font></font><font size=4px>帝納之，下詔曰：「王法崇善，成人之美，其聽憲嗣爵；遭事之宜，後不得以為比。」乃徵愷，拜為郎。

 　　南單于師子死，單于長之子檀立，為萬氏尸逐鞮單于。

 　　十一年（己亥、九九）

 　　夏，四月，丙寅，赦天下。

 　　帝因朝會，召見諸儒，</font><font size=4px color="#009090"><font size=4px>〔朝，直遙翻。見，賢遍翻。〕</font></font><font size=4px>使中大夫魯丕與侍中賈逵、尚書令黃香等相難數會，</font><font size=4px color="#009090"><font size=4px>〔難，乃旦翻。以經疑相難也；下同。〕</font></font><font size=4px>帝善丕說，罷朝，特賜衣冠。丕因上疏曰：「臣聞說經者，傳先師之言，非從己出，不得相讓；相讓則道不明，若規矩權衡之不可枉也。</font><font size=4px color="#009090"><font size=4px>〔賢曰：規，圓也。矩，方也。權，秤錘。衡，秤衡也。〕</font></font><font size=4px>難者必明其據，說者務立其義，</font><font size=4px color="#009090"><font size=4px>〔漢儒專門名家，各守師說，故發難者必明其師之說以為據；答難者亦必務立大義以申其師之說。〕</font></font><font size=4px>浮華無用之言，不陳於前，故精思不勞而道術愈章。</font><span class="h"><font size=4px>【章：明也。思，相吏翻。】</font></font><font size=4px>法異者各令自說師法，博觀其義，無令芻蕘以言得罪，</font><font size=4px color="#009090"><font size=4px>〔自比於芻蕘，謙也。蕘，如招翻。〕</font></font><font size=4px>幽遠獨有遺失也。」

 　　十二年（庚子、一○○）

 　　夏，四月，戊辰，秭歸山崩。</font><font size=4px color="#009090"><font size=4px>〔賢曰：秭歸縣，屬南郡，古之夔國，今歸州也。袁山松曰：屈原此縣人，既被流放，忽然蹔歸，其姊亦來，因名其地為秭歸。秭，亦姊也，音蔣兕翻。〕</font></font><font size=4px>

 　　秋，七月，辛亥朔，日有食之。

 　　九月，戊午，太尉張酺免。丙寅，以大司農張禹為太尉。

 　　燒當羌豪迷唐既入朝，其餘種人不滿二千，飢窘不立，</font><font size=4px color="#009090"><font size=4px>〔不能自立也。種，章勇翻；下同。〕</font></font><font size=4px>入居金城。帝令迷唐將其種人還大、小榆谷；迷唐以漢作河橋，</font><font size=4px color="#009090"><font size=4px>〔即五年貫友所作之橋。〕</font></font><font size=4px>兵來無常，故地不可復居，</font><font size=4px color="#009090"><font size=4px>〔復，扶又翻；下同。〕</font></font><font size=4px>辭以種人飢餓，不肯遠出。護羌校尉吳祉等多賜迷唐金帛，令糴穀市畜，</font><font size=4px color="#009090"><font size=4px>〔畜，許又翻。〕</font></font><font size=4px>促使出塞，種人更懷猜驚。是歲，迷唐復叛，脅將湟中諸胡寇鈔而去，</font><font size=4px color="#009090"><font size=4px>〔鈔，楚交翻。〕</font></font><font size=4px>王信、耿譚、吳祉皆坐徵。

 　　十三年（辛丑、一○一）

 　　秋，八月，己亥，北宮盛饌門閣火。</font><font size=4px color="#009090"><font size=4px>〔盛饌門閣，御廚門閣也。晉書天文志曰：紫宮垣西南角外二星，內二星曰內廚，主六宮之內飲食，后妃、夫人與太子宴飲。東北維外六星，曰天廚，主盛饌。皇居則象於天極，故北宮有盛饌門閣。〕</font></font><font size=4px>

 　　 迷唐復還賜支河曲，將兵向塞。護羌校尉周鮪與金城太守侯霸</font><font size=4px color="#009090"><font size=4px>〔金城郡在洛陽西二千八百里。鮪，于軌翻。〕</font></font><font size=4px>及諸郡兵、屬國羌、胡合三萬人</font><span class="h"><font size=4px>【章：甲十六行本 「人」下有「出塞」二字；乙十一行本同；孔本同；張校同；退齋校同。】</font></font><font size=4px>至允川。</font><font size=4px color="#009090"><font size=4px>〔水經註曰：允川去賜支河曲數十里，在大、小榆谷之西。〕</font></font><font size=4px>侯霸擊破迷唐，種人瓦解，降丈六千餘口，</font><font size=4px color="#009090"><font size=4px>〔種，章勇翻。降，戶江翻。〕</font></font><font size=4px>分徙漢陽、安定、隴西。迷唐遂弱，遠踰賜支河首，依發羌居。</font><font size=4px color="#009090"><font size=4px>〔發羌，羌之別種，或曰：唐之吐蕃即其後也。〕</font></font><font size=4px>久也，病死，其子來降，戶不滿數十。

 　　荆州雨水。

 　　 冬，十一月，丙辰，詔曰：「幽、并、涼州戶口率少，</font><font size=4px color="#009090"><font size=4px>〔幽州部涿郡、廣陽、代郡、上谷、漁陽、右北平、遼西、遼東、玄菟、樂浪等郡。并州部上黨、太原、上 郡、西河、五原、雲中、定襄、鴈門、朔方等郡。幽州大郡，戶猶十萬餘，唯玄菟戶一千五百二十四。并州大郡三萬餘，小郡不滿二千。涼州大郡不滿三萬，敦煌七 百四十八而已。少，詩沼翻。〕</font></font><font size=4px>邊役眾劇，束脩良吏進仕路狹。</font><font size=4px color="#009090"><font size=4px>〔束脩，謂束髮自脩者也。〕</font></font><font size=4px>撫接夷狄，以人為本，其令緣邊郡口十萬以上，歲舉孝廉一人，不滿十萬，二歲舉一人，五萬以下，三歲舉一人。」

 　　鮮卑寇右北平，</font><font size=4px color="#009090"><font size=4px>〔右北平郡，在雒陽北二千三百里。〕</font></font><font size=4px>遂人漁陽，漁陽太守擊破之。

 　　戊辰，司徒呂蓋以老病致仕。

 　　巫蠻許聖以郡收稅不均，怨恨，遂反；</font><font size=4px color="#009090"><font size=4px>〔賢曰：巫縣，屬南郡，故城在今夔州巫山縣。〕</font></font><font size=4px>辛卯，寇南郡。

 　　十四年（壬寅、一○二）

 　　春，安定降羌燒何種反，</font><font size=4px color="#009090"><font size=4px>〔燒當與燒何各是一種。種，章勇翻；下同。〕</font></font><font size=4px>郡兵擊滅之。時西海及大、小榆谷左右無復羌寇，</font><font size=4px color="#009090"><font size=4px>〔水經：河水自東河曲逕西海郡南，又東逕允川而歷大、小榆谷北。復，扶又翻。〕</font></font><font size=4px>隃麋相曹鳳上言：</font><font size=4px color="#009090"><font size=4px>〔隃麋，侯國，屬右扶風。隃，言踰。麋，音眉。賢曰：隃麋故城，在今隴州洴陽縣東南。〕</font></font><font size=4px>「自建武以來，西羌犯法者，常從燒當種起，所以然者，以其居大、小榆谷，土地肥美，有西海魚鹽之利，</font><font size=4px color="#009090"><font size=4px>〔西海有允谷鹽池。〕</font></font><font size=4px>阻大河以為固。又，近塞諸種，易以為非，</font><font size=4px color="#009090"><font size=4px>〔易，以豉翻。〕</font></font><font size=4px>難以攻伐，故能強大，常雄諸種，恃其拳勇，</font><font size=4px color="#009090"><font size=4px>〔詩云：無拳無勇。毛萇註云：拳，力也。〕</font></font><font size=4px>招誘羌、胡。今者衰困，黨援壞沮，</font><font size=4px color="#009090"><font size=4px>〔誘，音酉。沮，在呂翻。〕</font></font><font size=4px>亡逃棲竄，遠依發羌。臣愚以為宜及此時建復西海郡縣，</font><font size=4px color="#009090"><font size=4px>〔建，立也。立策復置郡縣也。置西海郡見三十六卷平帝元始四年。〕</font></font><font size=4px>規固二榆，</font><font size=4px color="#009090"><font size=4px>〔規，圖也，謀也。〕</font></font><font size=4px>廣設屯田，隔塞羌、胡交關之路，</font><font size=4px color="#009090"><font size=4px>〔塞，悉則翻。〕</font></font><font size=4px>遏絕狂狡窺欲之源。又殖穀富邊，省委輸之役，</font><font size=4px color="#009090"><font size=4px>〔委，於偽翻。輸，舂遇翻。〕</font></font><font size=4px>國家可以無西方之憂。」上從之，繕脩故西海郡，徙金城西部都尉以戌之，</font><font size=4px color="#009090"><font size=4px>〔孟康曰：金城西部都尉府在金城縣。〕</font></font><font size=4px>拜鳳為金城西部都尉，屯龍耆。</font><font size=4px color="#009090"><font size=4px>〔賢曰：龍耆，即龍支也，今鄯州縣。宋白曰：鄯州龍支縣，本漢允吾縣地，敢縣西龍支堆為名。〕</font></font><font size=4px>後增廣屯田，列屯夾河，合三十四部。其功垂立，會永初中，諸羌叛，乃罷。

 　　三月，戊辰，臨辟雍饗射，赦天下。

 　　夏，四月，遣使者督荊州兵萬餘人，分逆討巫蠻許聖等，大破之。聖等乞降，悉徙置江夏。</font><font size=4px color="#009090"><font size=4px>〔晉、宋之荊州蠻，分居沔中西陽者，即巫蠻之餘種也。降，戶江翻。〕</font></font><font size=4px>

 　　陰皇后多勡忌，寵遇浸衰，數懷恚恨。</font><font size=4px color="#009090"><font size=4px>〔數，所角翻。恚，衣避翻。〕</font></font><font size=4px>后外祖母鄧朱，出入宮掖，有言后與朱共挾巫蠱道者；</font><font size=4px color="#009090"><font size=4px>〔賢曰：巫師為蠱，故曰巫蠱。左傳註曰：蠱，惑也。〕</font></font><font size=4px>帝使中常侍張慎與尚書陳褒案之，劾以大逆無道，</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>朱二子奉、毅，后弟輔皆考死獄中。六月，辛卯，后坐廢，于遷桐宮，以憂死。父特進綱自殺，后弟軼、敞及朱家屬徙日南北景。</font><font size=4px color="#009090"><font size=4px>〔日南郡，秦象郡也，武帝更名，在雒陽南喁三千四百里；比景縣屬焉。如淳曰：日中於頭上，景在己下，故名之。師古曰：日南，言其在日之南，所謂「開北戶以向日」者。軼，音逸。〕</font></font><font size=4px>

 　　秋，七月，壬子，常山殤王側薨，無子，立其兄防子侯章為常山王。</font><font size=4px color="#009090"><font size=4px>〔房子縣屬常山國。〕</font></font><font size=4px>

 　　戊辰，司徒吕盖以老病致仕。

 　　 班超久在絕域，</font><font size=4px color="#009090"><font size=4px>〔超始出西域，見四十五卷明帝永平十六年。〕</font></font><font size=4px>年老思土，上書乞歸曰：「臣不敢望到酒泉郡，但願生入玉門關。</font><font size=4px color="#009090"><font size=4px>〔酒泉郡，在雒陽西四千七百里。 賢曰：玉門關，屬敦煌郡，今沙州也，去長安三千六百里，關在敦煌縣西北。酒泉郡，今肅州也，去長安二千八百五十里。〕</font></font><font size=4px>謹遣子勇隨安息獻物入塞，及臣生在， 令勇目見中土。」朝廷久之未報，超妹曹大家</font><font size=4px color="#009090"><font size=4px>〔超妹昭，嫁扶風曹壽，博學高才，有節行法度。〕</font></font><font size=4px>帝數召入宮，令皇后諸貴人師事焉，號曰大家。</font><font size=4px color="#009090"><font size=4px>〔家，今人相傳讀曰姑。又據皇后紀，沖帝母虞貴人，梁冀秉政，抑而不加爵號，但稱大家而已。則大家者，宮中相尊之稱也。〕</font></font><font size=4px>上書曰：「蠻夷之性，悖逆侮老；」</font><font size=4px color="#009090"><font size=4px>〔悖，蒲內翻，又蒲沒翻。〕</font></font><font size=4px>而超旦暮入地，久不見代，恐開姦宄之原，生逆亂之心。而卿大夫咸懷一切，莫肯遠慮，如有卒暴，</font><font size=4px color="#009090"><font size=4px>〔卒，讀曰猝；下同。〕</font></font><font size=4px>超之氣力不能從心，便為上損國家累世之功，下棄忠臣竭力之用，誠可痛也！故超萬里歸誠，自陳苦急，延頸踰望，</font><font size=4px color="#009090"><font size=4px>〔賢曰：踰，遙也，高祖踰謂黥布曰：何苦而反﹖余按前書，當作「隃」，讀曰遙，傳寫誤作「踰」。〕</font></font><font size=4px>三年於今，未蒙省錄。</font><font size=4px color="#009090"><font size=4px>〔省，悉景翻。〕</font></font><font size=4px>妾竊聞古者十五受兵，六十還之，</font><font size=4px color="#009090"><font size=4px>〔賢曰：周禮鄉大夫職曰：國中七尺以及六六十有五，皆征之。征，謂賦稅從征役也。韓詩外傳曰：二十行役，六十免役；與周禮國中同，即知一與周禮七尺同。禮，國中六十免役，野即六十有五，晚於國中五年。國中七尺從役，野六尺，即是野又早於國中五年。七尺，謂二千；六尺，即十五也。上言十五受兵，據野外為言；六十還之，據國中為說也。〕</font></font><font size=4px>亦有休息，不任職也。</font><font size=4px color="#009090"><font size=4px>〔任，音壬。〕</font></font><font size=4px>故妾敢觸死為超求哀，伹超餘年，</font><font size=4px color="#009090"><font size=4px>〔為，于偽翻。賢曰：伹，乞也。〕</font></font><font size=4px>一得生還，復見闕庭，使國家勞遠之慮，西域無倉卒之憂，超得長蒙文王葬骨之恩，</font><font size=4px color="#009090"><font size=4px>〔新序曰：周文王作靈臺，掘地得死人之骨，王曰：「更葬之！」吏曰：「此無主矣。」文王曰：「有天下者，天下之主也，有一國者，一國之主也；寡人固其主，及安求之主！」遂更葬之。天下皆曰：「文王賢矣，澤及朽骨，而況於人乎！」〕</font></font><font size=4px>子方哀老之惠。」</font><font size=4px color="#009090"><font size=4px>〔賢曰：田子方，魏文侯之師也，見君之老馬棄之，曰：「少盡其力，老而棄之，非仁也。」於是收而養之。〕</font></font><font size=4px>帝感其言，乃徵超還。八月，超至雒陽，拜為射 聲校尉；九月，卒。</font><font size=4px color="#009090"><font size=4px>〔考異曰：本傳稱超十二年上疏，十四年至雒陽。而妹昭上書曰：「延頸踰望，三年於今。」註引東觀記曰：「安息遣使獻大雀、師子，超遣子 勇隨入塞。」按帝紀：「十三年，安息國入貢」，袁紀載超書亦在十三年。今并置其書於此。袁絕又云「超到數月薨」，今從本傳。〕</font></font><font size=4px>

 　　超之被徵，</font><font size=4px color="#009090"><font size=4px>〔被，皮義翻。〕</font></font><font size=4px>以戊己校尉任尚代為都護。尚謂超曰：「君侯在外國三十餘年，而小人猥承君後，任重慮淺，宜有以誨之！」超曰：「年老失智。君數當大位，</font><font size=4px color="#009090"><font size=4px>〔數，所角翻。〕</font></font><font size=4px>豈班超所能及哉！必不得已，願進愚言：塞外吏士，本非孝子順孫，皆以罪過徙補邊屯；而蠻夷懷鳥獸之心，難養易敗。</font><font size=4px color="#009090"><font size=4px>〔易，以豉翻。〕</font></font><font size=4px>今君性嚴急，水清無大魚，察政不得下和，</font><font size=4px color="#009090"><font size=4px>〔家語：孔子曰：水至清則無魚，人至察則無徒。〕</font></font><font size=4px>宜蕩佚簡易，</font><font size=4px color="#009090"><font size=4px>〔易，以豉翻。〕</font></font><font size=4px>寬小過，總大綱而已。」超去，尚私謂所親曰：「我以班君當有奇策，今所言，平平耳。」尚後竟失邊和，如超所言。</font><font size=4px color="#009090"><font size=4px>〔為任尚徵還、漢失西域張本。〕</font></font><font size=4px>

 　　初，太傅鄧禹嘗謂人曰：「吾將百萬之眾，未嘗妄殺一人，後世必有興者。」其子護羌校尉訓，有女曰綏，姓孝友，好書傳，</font><font size=4px color="#009090"><font size=4px>〔好，呼到翻。傳，柱戀翻。〕</font></font><font size=4px>常晝修婦業，暮誦經典，家人號曰「諸生」。叔父陔曰：「嘗聞活千人者子孫有封。兄訓為謁者，使修石臼河，歲活數千人，</font><font size=4px color="#009090"><font size=4px>〔陔，柯開翻。石臼河事見四十六卷章帝建初三年。〕</font></font><font size=4px>天道可信，家必蒙福。」綏後選入宮為貴人，恭肅小心，動有法度，承事陰后，接撫同列，常克己以下之，</font><font size=4px color="#009090"><font size=4px>〔謂克去有己之私，不欲上人也。下，遐稼翻。〕</font></font><font size=4px>雖宮人隸役，皆加恩借，</font><font size=4px color="#009090"><font size=4px>〔既有以恩之，又假借以辭色。〕</font></font><font size=4px>帝深嘉焉。嘗有疾，帝特令其母、兄弟入親醫藥，不限以日數，貴人辭曰：「宮禁至重，而使外舍久在內省，</font><font size=4px color="#009090"><font size=4px>〔外舍，猶言外家；內省，猶言內禁也。〕</font></font><font size=4px>上令陛下帝曰：「人皆以數入為榮，</font><font size=4px color="#009090"><font size=4px>〔數，所角翻；下同。〕</font></font><font size=4px>貴人反以為憂 邪！」每有讌會，諸姬競自修飾，貴人獨尚質素，其衣有與陰后同色者，即時解易，若並時進見，</font><font size=4px color="#009090"><font size=4px>〔見，賢遍翻；下同〕</font></font><font size=4px>則不敢正坐離立，</font><font size=4px color="#009090"><font size=4px>〔賢曰：離，並也。禮記 曰：離坐離立。〕</font></font><font size=4px>行則僂身自卑，</font><font size=4px color="#009090"><font size=4px>〔僂，力主翻，俯也。〕</font></font><font size=4px>帝每有所問，常逡巡後對，不敢先后言。</font><font size=4px color="#009090"><font size=4px>〔先，悉薦翻。〕</font></font><font size=4px>陰后短小，舉指</font><span class="h"><font size=4px>【章：甲十六行本「指」作 「止」；乙十一行本同。】</font></font><font size=4px>時失儀，左右掩口而笑，貴人獨愴然不樂，為之隱諱，若己之失。</font><font size=4px color="#009090"><font size=4px>〔樂，音洛。為，于偽翻。〕</font></font><font size=4px>帝知貴人勞心曲體，歎曰：「修德之勞，乃如是乎！」後陰后寵衰，貴人每當御見，</font><font size=4px color="#009090"><font size=4px>〔御，進也。見，賢遍翻。〕</font></font><font size=4px>輒辭以疾。時帝數失皇子，貴人憂繼嗣不廣，數選進才人以博帝意。</font><font size=4px color="#009090"><font size=4px>〔西漢宮中爵號有美人、良人；若才人，蓋東都所置也。博，廣也。〕</font></font><font size=4px>陰后見貴人德稱日盛，</font><font size=4px color="#009090"><font size=4px>〔稱，尺證翻。〕</font></font><font size=4px>深疾之；</font><font size=4px color="#009090"><font size=4px>〔疾，與嫉同，勡也。〕</font></font><font size=4px>帝嘗寢病，危甚，陰后密言：「我得意，不令鄧氏復有遺類！」</font><font size=4px color="#009090"><font size=4px>〔復，扶又翻。〕</font></font><font size=4px>貴人聞之，流涕言曰：「我竭誠盡心以事皇后，竟不為所祐。今我當從死，</font><font size=4px color="#009090"><font size=4px>〔從，才用翻。〕</font></font><font size=4px>上以報帝之恩，中以解宗族之禍，下不令陰氏有人豕之譏。」</font><font size=4px color="#009090"><font size=4px>〔人豕，即人彘，事見十二卷惠帝元年。〕</font></font><font size=4px>即欲飲藥。宮人趙玉者固禁止之，因詐言「屬有使來，</font><font size=4px color="#009090"><font size=4px>〔屬，之欲翻，會也。使，疏吏翻。〕</font></font><font size=4px>上疾已愈」，貴人乃止。明日，上果瘳。</font><font size=4px color="#009090"><font size=4px>〔廖，丑留翻。〕</font></font><font size=4px>及陰后之廢，貴人請救，不能得；帝欲以貴人為皇后，貴人愈稱疾篤，深自閉絕。冬，十月，辛卯，詔立貴人鄧氏為皇后；后辭讓，不得已，然後即位。郡國貢獻，悉令禁絕，</font><font size=4px color="#009090"><font size=4px>〔漢郡國貢獻，進御之外，別上皇后宮。〕</font></font><font size=4px>歲時但供紙墨而已。</font><font size=4px color="#009090"><font size=4px>〔毛晃曰：楮籍不知所始，後漢蔡倫以魚網、木皮為紙，俗以為紙始於倫，非也。按前書外戚傳已有赫絷紙矣。墨，膠煤以為之。〕</font></font><font size=4px>帝每欲官爵鄧氏，后輒哀請謙讓，故兄騭終帝世不過虎賁中郎將。</font><font size=4px color="#009090"><font size=4px>〔騭，職日翻。賢曰：東觀記：「騭」作「踄」。〕</font></font><font size=4px>

 　　丁酉，司空巢堪罢免。

 　　十一月，癸卯，以大司農沛國徐防為司空。防上疏，以為：「漢立博士十有四家，</font><font size=4px color="#009090"><font size=4px>〔漢官儀曰：光武中興，恢弘稽古，易有施、孟、梁丘賀、京房，書有歐陽和伯、夏侯勝、建，詩有申公、轅固、韓嬰，春秋有嚴彭祖、顏安樂，禮有戴德、戴聖，凡十四博士。〕</font></font><font size=4px>設甲乙之科</font><font size=4px color="#009090"><font size=4px>〔前書，博士弟子，歲課甲科四十人為郎中，乙科二十人為太子舍人，丙科四十人為文學掌故。〕</font></font><font size=4px>以勉勸學者。伏見太學試博士弟子，皆以意說，不修家法，</font><font size=4px color="#009090"><font size=4px>〔賢曰：諸經為業，各自名家。〕</font></font><font size=4px>私相容隱，開生姦路。每有策試，</font><font size=4px color="#009090"><font size=4px>〔策，編簡也。策試，即射策也。漢書音義曰：作簡策難問，列置案上，在試者意投射，取而答之，謂之射策。〕</font></font><font size=4px>輒興諍訟，</font><font size=4px color="#009090"><font size=4px>〔諍，讀與爭同。〕</font></font><font size=4px>論議紛錯，互相是非。孔子稱『述而不作』，</font><font size=4px color="#009090"><font size=4px>〔論語。賢曰：祖述先聖之言，不自制作。〕</font></font><font size=4px>又曰『吾猶及史之闕文』。</font><font size=4px color="#009090"><font size=4px>〔亦見論語。賢曰：古者史官於書有所不知，則闕以待能者。孔子言少時猶及見古史官之闕文，今則無之，疾時多穿鑿也。〕</font></font><font size=4px>今不依章句，妄生穿鑿，以遵師為非義，意說得理，</font><font size=4px color="#009090"><font size=4px>〔意說者，創意而為之說。〕</font></font><font size=4px>輕侮道術，浸以成俗，誠非詔書實選本意。改薄從忠，三代常道；</font><font size=4px color="#009090"><font size=4px>〔賢曰：太史公曰：夏之政忠，忠之敝小人以野，故殷人承之以敬；敬之敝小人以鬼，故周人承之以文；文之敝小人以僿，故救僿莫若以忠。三王之道若循環，周而復始。僿，音西志翻。史記」僿」作「薄」。〕</font></font><font size=4px>專精務本，儒學所先。</font><font size=4px color="#009090"><font size=4px>〔先，悉薦翻。〕</font></font><font size=4px>臣以為博士及甲乙策試，宜從其家章句，開五十難以試之，</font><font size=4px color="#009090"><font size=4px>〔難，乃且翻。〕</font></font><font size=4px>解釋多者為上策，引文明者為高說。若不依先師，義有相伐，</font><font size=4px color="#009090"><font size=4px>〔賢曰：伐，謂相攻伐也〕</font></font><font size=4px>皆正以為非。」上從之。

 　　是歲，初封大長秋鄭眾為鄛鄉侯。</font><font size=4px color="#009090"><font size=4px>〔賞珠竇憲功也，宦官封侯自此始。賢曰：說文曰：南陽郡棘陽縣有鄛鄉。鄛，音上交翻。〕</font></font><font size=4px>

 　　十五年（癸卯、一〇三）

 　　夏，四月，甲子晦，日有食之。時帝遵肅宗故事，兄弟皆留京師，有司以日食陰盛，奏遣諸王就國。詔曰：「甲子之異，責由一人。諸王幼牦，早離顧復，</font><font size=4px color="#009090"><font size=4px>〔詩小雅蓼莪之篇曰：「父兮生我，母兮鞠我，顧我復我，出入腹我。鄭氏箋曰：顧，旋視也；復，反覆也。離，力智翻。〕</font></font><font size=4px>弱冠相育，</font><font size=4px color="#009090"><font size=4px>〔冠，古玩翻。〕</font></font><font size=4px>常有蓼莪、凱風之哀。</font><font size=4px color="#009090"><font size=4px>〔詩小雅曰：蓼蓼者莪，匪莪伊蒿，哀哀父母，生我劬勞。又國風自南，吹彼棘心。棘心夭夭，母氏劬勞。蓼，力竹翻。〕</font></font><font size=4px>選懦之恩，知非國典，且復宿留。」</font><font size=4px color="#009090"><font size=4px>〔賢曰：選儒，慈戀不決之意也。懦，音人兗翻。復，扶又翻。宿，音秀。留，音溜。〕</font></font><font size=4px>

 　　秋，九月，壬午，車駕南巡，清河、濟北、河間三王並從。</font><font size=4px color="#009090"><font size=4px>〔濟，子禮翻。從，才用翻。〕</font></font><font size=4px>

 　　四州雨水。

 　　冬，十月，戊申，帝幸章陵；戊午，進幸雲夢。</font><font size=4px color="#009090"><font size=4px>〔賢曰：雲夢，今安州縣也，即在雲夢澤人。〕</font></font><font size=4px>時太尉張禹留守，</font><font size=4px color="#009090"><font size=4px>〔守，手又翻。〕</font></font><font size=4px>聞車駕當幸江陵，以為不宜冒險遠遊，驛馬上諫。</font><font size=4px color="#009090"><font size=4px>〔上，時掌翻。〕</font></font><font size=4px>詔報曰：「祠謁既訖，</font><font size=4px color="#009090"><font size=4px>〔謂幸章陵，祠謁四親陵廟。〕</font></font><font size=4px>當南禮大江；會得君奏，臨漢回輿而旋。」十一月，甲申，還宮。

 　　嶺南舊貢生龍眼、荔枝，十里一置，五里一候，</font><font size=4px color="#009090"><font size=4px>〔賢曰：交州記曰：龍眼、樹高于六丈，似荔支而小。廣州記曰：子似荔支而圓，七月熟。荔支，樹高五六丈，大如桂樹，實如雞子，甘而多汁，似安石榴；有甜醋者，至日禺中，翕然俱赤，即可食。置，調驛也。候，即堠也，立之道旁。荔，立計翻。〕</font></font><font size=4px>晝夜傳送。</font><font size=4px color="#009090"><font size=4px>〔傳，直戀翻。〕</font></font><font size=4px>臨武長安汝南唐羌</font><font size=4px color="#009090"><font size=4px>〔賢曰：臨武縣，屬桂陽郡，今郴州縣。嶺南入獻，道經臨武。長，知兩翻。〕</font></font><font size=4px>上書曰：「臣聞上不以滋味為德，下不以貢膳為功。伏見交趾七郡</font><font size=4px color="#009090"><font size=4px>〔交趾州部南海、蒼悟、鬱林、合浦、交趾、九真、日南七郡。〕</font></font><font size=4px>獻生龍眼等，鳥驚風發；</font><font size=4px color="#009090"><font size=4px>〔言其疾也。〕</font></font><font size=4px>南州土地炎熱，惡蟲猛獸，不絕於路，至於觸犯死亡之害。死者不可復生，來者猶可救也。</font><font size=4px color="#009090"><font size=4px>〔復，扶又翻；下同。〕</font></font><font size=4px>此二物升殿，未必延年益壽。」帝下詔曰：「遠國珍羞，本以薦奉宗廟，</font><font size=4px color="#009090"><font size=4px>〔宗廟之薦，各以其土之所有而致之，貴遠物也。〕</font></font><font size=4px>苟有傷害，豈愛民之本，其敕太官復受獻﹗」

 　　是歲，初令郡國以日北至按薄刑。</font><font size=4px color="#009090"><font size=4px>〔時有司奏以為夏至則微陰起，靡草死，可以決小事，遂令以日北至按薄刑。賢曰：禮記月令曰：孟夏之月，靡草死，麥秋至，斷薄刑，決小罪。按五月一陰爻生，可以言微陰。今月令云孟夏，乃是純陽之月。此言夏至者，與月令不同。余按安帝永初元年，魯恭言自永元十五年，按薄刑改用孟夏，則夏至乃謂夏之初至。范史以日北至書之，其誤後人甚矣。〕</font></font><font size=4px>

 　　十六年（甲辰、一○四）

 　　秋，七月，旱。

 　　辛酉，司徒鲁恭免。

 　　庚午，以光祿勳張酺為司徒；八月，己酉，酺薨。冬，十月，辛卯，以司空除防為司徒，大源臚陳寵為司空。</font><font size=4px color="#009090"><font size=4px>〔臚，陵如翻。〕</font></font><font size=4px>

 　　十一月，己丑，帝行幸緱氏，登百岯山。</font><font size=4px color="#009090"><font size=4px>〔緱氏縣，屬河南尹。賢曰：即柏岯山也，在洛州緱氏縣南。爾雅云：山一成曰岯。緱，工侯翻。岯，平眉翻。〕</font></font><font size=4px>

 　　北匈奴遣使稱臣貢敵，願和親，脩呼韓邪故約。帝以其舊禮不備，未許；而厚加賞賜，不答其使。

 　　元興元年（乙巳、一○五）

 　　春，高句驪王宮入遼東塞，寇略六縣。</font><font size=4px color="#009090"><font size=4px>〔句驪至宮浸強，數犯邊。句，如字，又音駒。驪，力知翻。〕</font></font><font size=4px>

 　　夏，四月，庚午，赦天下，改元。

 　　秋，九月，遼東太守耿夔擊高句驪，破之。

 　　冬，十二月，辛未，帝崩于章德前殿。</font><font size=4px color="#009090"><font size=4px>〔年二十七。〕</font></font><font size=4px>初，帝失皇子，前後十數，後生者輒隱祕養於民間，群臣無知者。及帝崩，鄧皇后乃收皇子於民間。長子勝，有痼疾；</font><font size=4px color="#009090"><font size=4px>〔痼，音固。痼疾，堅久之疾也。長，知兩翻。〕</font></font><font size=4px>少子隆，生始百餘日，</font><font size=4px color="#009090"><font size=4px>〔少，詩照翻。〕</font></font><font size=4px>迎立以為皇太子，是夜，即皇帝位。</font><font size=4px color="#009090"><font size=4px>〔廢長立幼，卒以不終，為群臣疑勝疾非痼、周章有異謀張本。〕</font></font><font size=4px>尊皇后曰皇太后，太后臨朝。</font><font size=4px color="#009090"><font size=4px>〔朝，直遙翻。〕</font></font><font size=4px>是時新遭大憂，法禁未設，宮中亡大珠一篋；</font><font size=4px color="#009090"><font size=4px>〔篋，詰協翻，竹笥也。〕</font></font><font size=4px>太后令欲考問，必有不辜，</font><font size=4px color="#009090"><font size=4px>〔考問則下之獄，辭所連及，必有無辜而被逮者。〕</font></font><font size=4px>乃親閱宮人，觀察顏色，即時首服。</font><font size=4px color="#009090"><font size=4px>〔首，式救翻。〕</font></font><font size=4px>又，和帝幸人吉成，御者共枉吉成以巫蠱事，下掖庭考訊，辭證明白。</font><font size=4px color="#009090"><font size=4px>〔幸人，常見幸於和帝者也。御者，即侍者。辭，謂告者之辭。證，謂證佐也。下，遐稼翻。〕</font></font><font size=4px>太后以吉成先帝左右，待之有恩，平日尚無惡言，今反若此，不合人情；</font><font size=4px color="#009090"><font size=4px>〔謂婦人之情，有寵則上僭而生譖愬。吉成在先帝之時，后待之以恩，尚未嘗挾寵而有惡言加於后，今帝已晏駕，太后臨朝，不應反為巫蠱。〕</font></font><font size=4px>更自呼見實覈，果御者所為，</font><font size=4px color="#009090"><font size=4px>〔實覈者，審考其實也。〕</font></font><font size=4px>莫不歎服以為聖明。

 　　北匈如重遣使詣敦煌貢獻，</font><font size=4px color="#009090"><font size=4px>〔重，直用翻。敦，音屯。〕</font></font><font size=4px>辭以國貪未能備禮，願請大使，當遣子入侍。</font><font size=4px color="#009090"><font size=4px>〔賢曰：天子降大使至其國，即遣子隨大使入侍。〕</font></font><font size=4px>太后亦不答其使，加賜而已。

 　　雒陽令廣漢王渙，居身平正，能以明察發擿姦伏，</font><font size=4px color="#009090"><font size=4px>〔擿，他狄翻。〕</font></font><font size=4px>外行猛政，內懷慈仁。凡所平斷，</font><font size=4px color="#009090"><font size=4px>〔斷，丁亂翻。〕</font></font><font size=4px>人莫不悅服，京師以為有神，是歲卒官，</font><font size=4px color="#009090"><font size=4px>〔卒于官也。卒，子恤翻。〕</font></font><font size=4px>百姓市</font><span class="h"><font size=4px>【張：「市」作「阋」。】</font></font><font size=4px>道，莫不咨嗟流涕。渙喪西歸，道經弘農，民庶皆設槃案於路，</font><font size=4px color="#009090"><font size=4px>〔以祭渙也，槃以盛祭物，案以陳槃，今野人之祭猶然。〕</font></font><font size=4px>吏問其故，咸言：「平常持米到雒，為吏卒所鈔，</font><font size=4px color="#009090"><font size=4px>〔賢曰：鈔，掠也。余謂此言鈔者，非至如盜賊之鈔掠，特不以道而侵取之，故曰鈔；音楚交翻。〕</font></font><font size=4px>恆亡其半，</font><font size=4px color="#009090"><font size=4px>〔恆，戶登翻。〕</font></font><font size=4px>自王君在事，</font><font size=4px color="#009090"><font size=4px>〔在事，謂在官當事也。〕</font></font><font size=4px>不見侵枉，故來報恩。」雒陽民為立祠、作詩，每祭，輒弦歌而薦之。</font><font size=4px color="#009090"><font size=4px>〔以所作詩被之弦歌也。為，于偽翻。〕</font></font><font size=4px>太后詔曰：「夫忠良之吏，國家之所以為治也，</font><font size=4px color="#009090"><font size=4px>〔治，直之翻。〕</font></font><font size=4px>求之甚勤，得之至寡，今以渙子石為郎中，以勤勞勤。」 
</font><!--/HTMLBUILERPART0--><font size=4px>