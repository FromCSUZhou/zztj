<font size=4px>　　晉紀二十九</font><font size=4px color="#009090"><font size=4px>〔起強圉大淵獻（丁亥），盡重單閼（辛卯），凡五年。〕</font></font><font size=4px>

 　　烈宗孝武皇帝中之下

 　　太元十二年（丁亥、三八七）

 　　春，正月，乙巳，以朱序為青、兗二州刺史，代謝玄鎮彭城；序求鎮淮陰，許之。</font><font size=4px color="#009090"><font size=4px>〔序求鎮淮陰，以燕方強，必進取河南，彭城去建康道遠，聲援不接故也。〕</font></font><font size=4px>以玄為會稽內史。</font><font size=4px color="#009090"><font size=4px>〔優玄以內地也。會，工外翻。〕</font></font><font size=4px>

 　　丁未，大赦。

 　　燕主垂觀兵河上，</font><font size=4px color="#009090"><font size=4px>〔韋昭曰：觀，示也，陳兵以示威武。觀，古玩翻。〕</font></font><font size=4px>高陽王隆曰：「溫詳之徒，皆白面儒生，烏合為群，徒恃長河以自固；若大軍濟河，必望旗震壞，不待戰也。」垂從之。戊午，遣鎮北將軍蘭汗、護軍將軍平幼於碻磝西四十里濟河，隆以大眾陳於北岸。</font><font size=4px color="#009090"><font size=4px>〔陳，讀曰陣。〕</font></font><font size=4px>溫攀、溫楷果走趣城，</font><font size=4px color="#009090"><font size=4px>〔蓋趣東阿城也。趣，七喻翻。〕</font></font><font size=4px>平幼追擊，大破之。詳夜將妻子奔彭城，其眾三萬餘戶皆降於燕。</font><font size=4px color="#009090"><font size=4px>〔降，戶江翻。〕</font></font><font size=4px>垂以太原王楷為兗州刺史，鎮東阿。

 　　初，垂在長安，秦王堅嘗與之交手語，</font><span class="h"><font size=4px>【章：十二行本「語」下有「垂出」二字；乙十一行本同；孔本同；退齋校同。】</font></font><font size=4px>赜從僕射光祚言於堅曰：</font><font size=4px color="#009090"><font size=4px>〔赜，而隴翻。從，才用翻。〕</font></font><font size=4px>「陛下頗疑慕容垂乎﹖垂非久為人下者也。」堅以告垂。及秦主丕自鄴奔晉陽，</font><font size=4px color="#009090"><font size=4px>〔事見上卷十年。〕</font></font><font size=4px>詐與黃門侍郎封孚、鉅鹿太守封勸皆來奔。</font><font size=4px color="#009090"><font size=4px>〔詐從苻丕在鄴，見上卷九年。〕</font></font><font size=4px>勸，奕之子也。</font><font size=4px color="#009090"><font size=4px>〔封奕仕燕，燕興於昌黎，奕有力焉。〕</font></font><font size=4px>垂之再圍鄴也，</font><font size=4px color="#009090"><font size=4px>〔見一百五卷九年。〕</font></font><font size=4px>秦故臣西河朱肅等各以其眾來奔。詔以祚等為河北諸郡太守，皆營於濟北、濮陽，</font><font size=4px color="#009090"><font size=4px>〔濟北、濮陽，二郡。濟，子禮翻。濮，博木翻。〕</font></font><font size=4px>羈屬溫詳；</font><font size=4px color="#009090"><font size=4px>〔師古曰：言羈縻屬之而已。〕</font></font><font size=4px>詳敗，俱詣燕軍降。</font><font size=4px color="#009090"><font size=4px>〔降，戶江翻。〕</font></font><font size=4px>垂赦之，撫待如舊。垂見光祚，流涕沾衿，</font><font size=4px color="#009090"><font size=4px>〔衿，音今。〕</font></font><font size=4px>曰：「秦王待我深，吾事之亦盡；但為二公猜忌，</font><font size=4px color="#009090"><font size=4px>〔二公，謂長樂公丕、平原公暉也。〕</font></font><font size=4px>吾懼死而負之，</font><font size=4px color="#009090"><font size=4px>〔事見一百五卷九年。〕</font></font><font size=4px>每一念之，中宵不寐。」祚亦悲慟。垂賜祚金帛，祚固辭，垂曰：「卿猶復疑邪﹖」</font><font size=4px color="#009090"><font size=4px>〔復，扶又翻。〕</font></font><font size=4px>詐曰：「臣昔者惟知忠於所事，不意陛下至今懷之，臣敢逃其死！」垂曰：「此乃卿之忠，固吾所求也，前言戲之耳。」</font><font size=4px color="#009090"><font size=4px>〔用孔子語。〕</font></font><font size=4px>待之彌厚，以為中常侍。</font><font size=4px color="#009090"><font size=4px>〔光祚，秦之宦者，故處以此官。〕</font></font><font size=4px>

 　　翟遼遣其子釗寇陳、潁，朱序遣將軍秦膺擊走之。

 　　秦主登立妃毛氏為皇后，勃海王懿為太弟。后，興之女也。遣使拜東海王纂為使持節、都督中外諸軍事、太師、領大司馬，封魯王；</font><font size=4px color="#009090"><font size=4px>〔使，疏吏翻。〕</font></font><font size=4px>纂弟師奴為撫軍大將軍、井州牧，封朔方公。纂怒謂使者曰：「勃海王先帝之子，南安王何以不立而自立乎﹖」長史王旅諫曰：「南安已立，理無中改；今寇虜未滅，不可宗室之中自為仇敵也。」纂乃受命。於是盧水胡彭沛穀、屠各董成、張龍世、新平羌雷惡地等皆附於纂，有眾十餘萬。</font><font size=4px color="#009090"><font size=4px>〔以登、纂連兵，聲勢浸盛，故相與歸之。屠，直於翻。〕</font></font><font size=4px>

 　　後秦主萇徙秦州豪傑三萬戶于安定。</font><font size=4px color="#009090"><font size=4px>〔去年萇徙安定民以實長安，今又徙秦州豪傑以實安定。蓋萇起兵以安定為根本，而欲都長安，故因道里遠近為次以漸徙之。〕</font></font><font size=4px>

 　　初，安次人齊涉聚眾八千餘家據新柵，降燕，</font><font size=4px color="#009090"><font size=4px>〔安次縣，前漢屬勃海，後漢屬廣陽國，晉屬燕國。新柵蓋在魏郡界。降，戶江翻。〕</font></font><font size=4px>燕主垂拜涉魏郡太守。既而復叛，連張願，願自帥萬餘人進屯祝阿之瓮口，</font><font size=4px color="#009090"><font size=4px>〔祝阿縣，漢屬平原郡，晉屬濟南郡。願自泰山進屯焉。劉昫曰：齊州禹城縣，漢祝阿縣，天寶元年，更名。宋白曰：祝阿，猶東阿也，古祝國黃帝之後。按古東阿，齊為東阿，漢為祝阿縣，故城在今豐齊縣東北二里；唐改禹城。復，扶又翻。帥，讀曰率。瓮，烏貢翻。〕</font></font><font size=4px>招翟遼，共應涉。

 　　高陽王隆言於垂曰：「新柵堅居，攻之未易猝拔。</font><font size=4px color="#009090"><font size=4px>〔易，以豉翻。〕</font></font><font size=4px>若久頓兵於其城下，張願擁帥流民，西引丁零，</font><font size=4px color="#009090"><font size=4px>〔丁零，謂翟遼。帥，讀曰率。〕</font></font><font size=4px>為患方深。願眾雖多，然皆新附，未能力鬬。因其自至，宜先擊之。願父子恃其驍勇，</font><font size=4px color="#009090"><font size=4px>〔驍，堅堯翻。〕</font></font><font size=4px>必不肯避去，可一戰擒也。願破，則涉不能自存矣。」垂從之。

 　　二月，遣范陽王德、陳留王紹、龍驤將軍張崇</font><font size=4px color="#009090"><font size=4px>〔驤，思將翻。〕</font></font><font size=4px>帥步騎二萬會隆擊願。軍至斗城，去瓮口二十餘里，解鞍頓息。願引兵奄至，燕人驚遽，德兵退走，隆勒兵不動。願子龜出衝陳，</font><font size=4px color="#009090"><font size=4px>〔陳，讀曰陣。〕</font></font><font size=4px>隆遣左右王末逆擊，斬之。隆徐進戰，願兵乃退。德行里餘，復整兵，還與隆合，</font><font size=4px color="#009090"><font size=4px>〔復，扶又翻。〕</font></font><font size=4px>謂隆曰：「賊氣方銳，宜且緩之。」隆曰：「願乘人不備，宜得大捷；而吾士卒皆以懸隔河津，勢迫之故，人思自戰，</font><font size=4px color="#009090"><font size=4px>〔言兵為河津所隔，前有強敵，退則溺死，故思之而各自為戰也。〕</font></font><font size=4px>故能卻之。今賊不得利，氣竭勢衰，皆有進退之志，不能齊奮，宜亟擊之。」德曰：「吾唯卿所為耳。」遂進，戰於瓮口，大破之，斬首七千八百級；願脫身保三布口。燕人進軍歷城，</font><font size=4px color="#009090"><font size=4px>〔歷城縣自漢以來屬濟南郡。〕</font></font><font size=4px>青、兗、徐州郡縣壁壘多降。</font><font size=4px color="#009090"><font size=4px>〔降，戶江翻。〕</font></font><font size=4px>垂以陳留王紹為青州刺史，鎮歷城。德等還師，新柵人冬鸞執涉送之。</font><font size=4px color="#009090"><font size=4px>〔果如慕容隆所料。唐韻：冬，姓也。〕</font></font><font size=4px>垂誅涉父子，餘悉原之。

 　　三月，秦主登以竇衝為南秦州牧，楊定為益州牧，楊壁為司空、梁州牧，乞伏國仁為大將軍、大單于、苑川王。</font><font size=4px color="#009090"><font size=4px>〔杜佑曰：苑川在蘭州五泉縣，近大、小榆谷。余謂杜佑以意言之。單，音蟬。〕</font></font><font size=4px>

 　　燕上谷人王敏殺太守封戢，代郡人許謙逐太守賈閏，各以郡附劉顯。</font><font size=4px color="#009090"><font size=4px>〔為燕擊劉顯張本。〕</font></font><font size=4px>

 　　燕樂浪王溫為尚書右僕射。</font><font size=4px color="#009090"><font size=4px>〔「燕」下當有「以」字。樂浪，音洛琅。〕</font></font><font size=4px>

 　　夏，四月，戊辰，尊帝母李氏為皇太妃，儀服如太后。

 　　後秦征西將軍姚碩德為楊定所逼，退守逕陽。</font><font size=4px color="#009090"><font size=4px>〔涇陽縣，前漢屬安定郡，後漢、晉省，秦屬隴東郡。杜佑曰：漢涇陽縣在今平涼郡界涇陽故城是。〕</font></font><font size=4px>定與秦魯王纂共攻之，戰于涇陽，碩德大敗。後秦主萇自陰密救之，纂退屯敷陸。</font><font size=4px color="#009090"><font size=4px>〔陰密縣，屬安定郡，殷時密國也。敷陸，唐坊州鄜城縣，即其地。〕</font></font><font size=4px>

 　　燕主垂自碻磝還中山，慕容柔、慕容盛、慕容會來自長子。</font><font size=4px color="#009090"><font size=4px>〔柔等去年自長子逃歸，今始達中山。〕</font></font><font size=4px>庚子，</font><span class="h"><font size=4px>【章：十二行本「子」作「辰」；乙十一行本同；孔本同；張校同；退齋校同。】</font></font><font size=4px>垂為之大赦。</font><font size=4px color="#009090"><font size=4px>〔喜子孫得全而東歸，故為之肆赦。為，于偽翻。〕</font></font><font size=4px>垂問盛：「長子人情如何，為可取乎﹖」盛曰：「西軍擾擾，人有東歸之志，陛下唯當脩仁政以俟之耳。若大軍一臨，必投戈而來，若孝子之歸慈父也。」垂悅。癸未，封柔為陽平王，盛為長樂公，</font><font size=4px color="#009090"><font size=4px>〔樂，音洛。〕</font></font><font size=4px>會為清河公。

 　　高平人翟暢執太守徐含遠，以郡降翟遼。</font><font size=4px color="#009090"><font size=4px>〔降，戶江翻。〕</font></font><font size=4px>燕主垂謂諸將曰：「遼以一城之眾，反覆三國之間，</font><font size=4px color="#009090"><font size=4px>〔三國，謂晉及燕、西燕〕</font></font><font size=4px>不可不討。」五月，以章武王宙監中外諸軍事，</font><font size=4px color="#009090"><font size=4px>〔監，工銜翻。〕</font></font><font size=4px>輔太子寶守中山；垂自帥諸將南攻遼，</font><font size=4px color="#009090"><font size=4px>〔帥，讀曰率；下同。〕</font></font><font size=4px>以太原王楷為前鋒都督。遼眾皆燕、趙之人，聞楷至，皆曰：「太原王子，吾之父母也！」</font><font size=4px color="#009090"><font size=4px>〔楷父恪相燕，燕、趙之人懷之，故云然。〕</font></font><font size=4px>相帥歸之。遼懼，遣使請降；垂以遼為徐州牧，封河南公，前至黎陽，受降而還。</font><font size=4px color="#009090"><font size=4px>〔降，戶江翻。〕</font></font><font size=4px>

 　　井陘人賈鮑，</font><font size=4px color="#009090"><font size=4px>〔井陘縣屬常山郡。陘，音刑。〕</font></font><font size=4px>招引北山丁零翟遙等五千餘人，夜襲中山，陷其外郭。章武王宙以奇兵出其外，太子寶鼓譟於內，合擊，大破之，盡俘其眾，唯遙、鮑單馬走免。

 　　劉顯地廣兵強，雄於北方。會其兄弟乘爭，魏長史張兗言於魏王珪曰：「顯志在并吞，今不乖其內潰而取之，</font><font size=4px color="#009090"><font size=4px>〔奴真、肺難相繼來降，故云然。〕</font></font><font size=4px>必為後患。然吾不能獨克，請與燕共攻之。」珪從之，復遣安同乞師於燕。</font><font size=4px color="#009090"><font size=4px>〔去年魏遣安同乞師於燕以破窟咄，故此言復。復，扶又翻。〕</font></font><font size=4px>

 　　詔徵會稽處士戴逵，</font><font size=4px color="#009090"><font size=4px>〔會，工外翻。處，昌呂翻。〕</font></font><font size=4px>逵累辭不就；郡縣敦逼不已，逵逃匿于吳。謝玄上疏曰：「逵自求其志，</font><font size=4px color="#009090"><font size=4px>〔論語曰：隱居以求其志。〕</font></font><font size=4px>今王命未回，將罹風霜之患。陛下既已愛而器之，亦宜使其身名並存，請絕召命。」帝許之。</font><font size=4px color="#009090"><font size=4px>〔玄為會稽內史，故為逵上疏。〕</font></font><font size=4px>逵，梅之兄也。</font><font size=4px color="#009090"><font size=4px>〔戴梅見一百四卷四年。〕</font></font><font size=4px>

 　　秦主登以其兄同成為司徒、守尚書令，封潁川王；弟廣為中書監，封安成王；之崇為尚書左僕射，封東平王。

 　　燕主垂自黎陽還中山。

 　　吳深殺燕清河太守丁國，章武人王祖殺太守白欽，勃海人張申據高城以叛；</font><font size=4px color="#009090"><font size=4px>〔高城縣屬勃海郡。賢曰：高城故城，在今滄州鹽山縣南。〕</font></font><font size=4px>燕主垂命樂浪王溫討之。

 　　苑川王國仁帥騎三萬襲鮮卑大人密貴、裕苟、提倫三部于六泉。</font><font size=4px color="#009090"><font size=4px>〔密貴為一部，裕苟為一部，提倫為一部。六泉在高平。帥，讀曰率。騎，奇寄翻。〕</font></font><font size=4px>秋，七月，與沒弈干金熙戰于渴渾川，</font><font size=4px color="#009090"><font size=4px>〔據載記，國仁襲三部，而沒弈干、金熙連兵襲國仁，故遇戰于渴渾川，其地當在天水勇士縣東北。〕</font></font><font size=4px>沒弈干、金熙大敗，三部皆降。</font><font size=4px color="#009090"><font size=4px>〔降，戶江翻。〕</font></font><font size=4px>

 　　秦主登軍于瓦亭，後秦主萇攻彭沛穀堡，拔之，穀奔杏城。</font><font size=4px color="#009090"><font size=4px>〔彭沛穀，盧水胡也，立堡於貳縣。杜佑曰：杏城在坊州西。〕</font></font><font size=4px>萇還陰密，以太子興鎮長安。

 　　燕趙王麟討王敏于上谷，斬之。

 　　劉衛辰獻馬於燕，劉顯掠之。燕主垂怒，遣太原王楷將兵助趙王麟擊顯，大破之。</font><font size=4px color="#009090"><font size=4px>〔將，即亮翻。〕</font></font><font size=4px>顯奔馬邑西山。魏王珪引兵會麟擊顯於彌澤，</font><font size=4px color="#009090"><font size=4px>〔按魏書帝紀，彌澤在馬邑南。〕</font></font><font size=4px>又破之。顯奔西燕，麟悉收其部眾，獲馬牛羊以千萬數。</font><font size=4px color="#009090"><font size=4px>〔劉顯滅而拓跋氏強矣。為慕容氏計者，莫若兩利而俱存之，可以無他日亡國之禍。〕</font></font><font size=4px>

 　　呂光將彭晃、徐炅攻張大豫于臨洮，破之。</font><font size=4px color="#009090"><font size=4px>〔張大豫奔臨洮，見上卷上年。洮，土刀翻。〕</font></font><font size=4px>大豫奔廣武，王穆奔建康。八月，廣武人執大豫送姑臧，斬之，穆襲據酒泉，自稱大將軍、涼州牧。

 　　辛巳，立皇子德宗為太子，大赦。

 　　燕主垂立劉顯弟可泥為烏桓王，以撫其眾，徙八千餘落于中山。

 　　秦馮翊太守蘭櫝帥眾二萬自頻陽入和寧，</font><font size=4px color="#009090"><font size=4px>〔頻陽縣，秦厲公置，自漢以來屬馮翊。應劭曰：在頻水之陽。據載記，和寧在嶺北杏城之東南。帥，讀曰率。〕</font></font><font size=4px>與魯王纂謀攻長安。纂弟師奴勸纂稱尊號，纂不從；師奴殺纂而代之，櫝遂與師奴絕。西燕主永攻櫝，櫝</font><span class="h"><font size=4px>【章：十二行本「櫝」下有「遣使」二字；乙十一行本同；孔本同；張校同。】</font></font><font size=4px>請救於後秦，後秦主萇欲自救之。尚書令姚旻、左僕射尹緯曰：「苻登近在瓦亭，將乘虛襲吾後。」萇曰：「苻登眾盛，非旦夕可制；</font><span class="h"><font size=4px>【嚴：「制」改「至」。】</font></font><font size=4px>登遲重少決，必不能輕軍深入。比兩月間，</font><font size=4px color="#009090"><font size=4px>〔比，必寐翻，及也。〕</font></font><font size=4px>吾必破賊而返，登雖至，無能為也。」九月，萇軍于泥源。</font><font size=4px color="#009090"><font size=4px>〔漢書地理志：北地郡有泥陽縣。應劭註云：泥水出郁郅北蠻中。〕</font></font><font size=4px>師奴逆戰，大敗，亡奔鮮卑。後秦盡收其眾，屠各董成等皆降。</font><font size=4px color="#009090"><font size=4px>〔苻纂兄弟既敗，苻登之勢孤矣。屠，直於翻。〕</font></font><font size=4px>

 　　秦主登進據胡空堡，</font><font size=4px color="#009090"><font size=4px>〔秦屯騎校尉胡空所築堡也，在新平界。〕</font></font><font size=4px>戊、夏歸之十餘萬。</font><font size=4px color="#009090"><font size=4px>〔夏，戶雅翻。〕</font></font><font size=4px>

 　　冬，十月，翟遼復叛燕，</font><font size=4px color="#009090"><font size=4px>〔復，扶又翻；下同。〕</font></font><font size=4px>遣兵與王祖、張申寇抄清河、平原。</font><font size=4px color="#009090"><font size=4px>〔抄，楚交翻。〕</font></font><font size=4px>

 　　後秦主萇進擊西燕王永於河西，</font><font size=4px color="#009090"><font size=4px>〔「西燕王」當作「西燕主」。此龍門至華陰，河之西也。〕</font></font><font size=4px>永走。蘭櫝復列兵拒守，萇攻之；十二月，禽櫝，遂如杏城。

 　　後秦姚方成攻秦雍州刺史徐嵩壘，拔之，執嵩而數之。</font><font size=4px color="#009090"><font size=4px>〔雍，於用翻。數，所具翻。〕</font></font><font size=4px>嵩罵曰：「汝姚萇罪當萬死，符黃欲斬之，先帝止之。</font><font size=4px color="#009090"><font size=4px>〔謂穆帝升平元年姚襄敗時也。〕</font></font><font size=4px>授任內外，榮寵極矣。曾不如犬馬識所養之恩，親為大逆。</font><font size=4px color="#009090"><font size=4px>〔謂殺秦王堅於新平佛寺也。〕</font></font><font size=4px>汝羌輩豈可以人理期也，何不速殺我！」</font><span class="h"><font size=4px>【章：十二行本「我」下有「早見先帝取姚萇於地下治之」十二字；乙十一行本同；孔本同；張校同；退齋校同。】</font></font><font size=4px>方成怒，三斬嵩，</font><font size=4px color="#009090"><font size=4px>〔三斬者，斬其足，斬其腰，斬其頸也。〕</font></font><font size=4px>悉阬其士卒，以妻子賞軍。後秦主萇掘秦主堅尸，鞭撻無數，剝衣慙形，薦之以棘，坎土而埋之。</font><font size=4px color="#009090"><font size=4px>〔堅葬於徐嵩、胡空二壘之間，徐嵩之壘既陷，故姚萇得掘墓鞭尸以逞其忿。慙，郎果翻。薦，藉也。〕</font></font><font size=4px>

 　　涼州大饑，米斗值錢五百，人相食，死者太半。

 　　呂光西平太守康寧自稱匈奴王，殺湟河太守強禧以叛。</font><font size=4px color="#009090"><font size=4px>〔西平郡，東漢之末，分金城置，唐之鄯 州，即其地也。湟河郡，河西張氏置，蓋亦在鄯州界內。強，其兩翻。〕</font></font><font size=4px>張掖太守彭晃亦叛，東結康寧，西通王穆。光欲自擊晃，諸將皆曰：「今康寧在南，伺釁而 動，</font><font size=4px color="#009090"><font size=4px>〔伺，相吏翻。〕</font></font><font size=4px>若晃、穆未誅，康寧復至，</font><font size=4px color="#009090"><font size=4px>〔復，扶又翻。〕</font></font><font size=4px>進退狼狽，勢必大危。」光曰：「實如卿言。然我今不往，是坐待其來也。若三寇連兵，</font><font size=4px color="#009090"><font size=4px>〔三 寇，謂康寧、彭晃、王穆。〕</font></font><font size=4px>東西交至，則城外皆非吾有，大事去矣。今晃初叛，興寧、穆情契未密，出其倉猝，取之差易耳。」</font><font size=4px color="#009090"><font size=4px>〔易，以豉翻。〕</font></font><font size=4px>乃自帥騎三萬，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>倍道兼行，既至，攻之二旬，拔其城，誅晃。

 　　初，王穆起兵，遣使招敦煌處士郭瑀，</font><font size=4px color="#009090"><font size=4px>〔使，疏吏翻。敦，徒門翻。處，昌呂翻。〕</font></font><font size=4px>瑀歎曰：「今民將左衽，吾忍不救之邪！」乃與同郡索嘏起兵應穆，</font><font size=4px color="#009090"><font size=4px>〔索，昔各翻。〕</font></font><font size=4px>運粟三萬石以餉之。穆以瑀為太府左長史、軍師將軍，嘏為敦煌太守。既而穆聽讒言，引兵攻嘏，瑀諫不聽，出城大哭，舉手謝城曰：「吾不復見汝矣！」</font><font size=4px color="#009090"><font size=4px>〔復，扶又翻。〕</font></font><font size=4px>還而引被覆面，</font><font size=4px color="#009090"><font size=4px>〔覆，敷又翻。〕</font></font><font size=4px>不與人言，不食而卒。</font><font size=4px color="#009090"><font size=4px>〔卒，子恤翻。〕</font></font><font size=4px>呂光聞之曰：「二虜相攻，此成禽也，不可以憚屢戰之勞而失永逸之機也。</font><font size=4px color="#009090"><font size=4px>〔一勞永逸，古語有之。〕</font></font><font size=4px>遂帥步騎二萬攻酒泉，克之。進屯涼興，</font><font size=4px color="#009090"><font size=4px>〔涼興郡，河西張氏置，在唐瓜州常樂縣界。〕</font></font><font size=4px>穆引兵東還，未至，眾潰，穆單騎走，騂馬令郭文斬其首送之。</font><font size=4px color="#009090"><font size=4px>〔騂馬縣屬酒泉郡，蓋魏、晉間所置也。騂，思榮翻。呂光新得河西，黨叛於內，敵攻於外，雖數戰數勝，而根本不固，宜不足以貽子孫也。〕</font></font><font size=4px>

 　　十三年（戊子、三八八）

 　　春，正月，康樂獻武公謝玄卒。</font><font size=4px color="#009090"><font size=4px>〔樂，音洛。康樂縣，屬豫章郡。〕</font></font><font size=4px>

 　　二月，秦主登軍朝那，</font><font size=4px color="#009090"><font size=4px>〔朝那縣自漢以來屬安定郡。〕</font></font><font size=4px>後秦主萇軍武都。</font><font size=4px color="#009090"><font size=4px>〔此武都亦當在安定界。五代志：朝那縣，西魏置安武郡。安武，漢舊縣名；武都之名當是因安武而名。〕</font></font><font size=4px>

 　　翟遼遣司馬眭瓊詣燕謝罪；</font><font size=4px color="#009090"><font size=4px>〔眭，姓也；師古息隨翻。類篇宜為翻。〕</font></font><font size=4px>燕主垂以其數反覆，斬瓊以絕之。</font><font size=4px color="#009090"><font size=4px>〔數，所角翻。〕</font></font><font size=4px>遼乃自稱魏天王，改元建光，置百官。

 　　燕青州刺史陳留王紹為平原太守辟閭渾渾所逼，退屯黃巾固。</font><font size=4px color="#009090"><font size=4px>〔漢末黃巾保聚於其地，因以為名。齊人謂壘堡為固。紹自歷城退屯焉，其地在濟南郡章丘城北。〕</font></font><font size=4px>燕主垂更以紹為徐州刺史。渾，蔚之子也，</font><font size=4px color="#009090"><font size=4px>〔辟閭蔚見一百卷穆帝永和十二年。蔚，紆忽翻。〕</font></font><font size=4px>因苻氏亂，據齊地來降。</font><font size=4px color="#009090"><font size=4px>〔後辟閭渾為慕容德所殺。降，戶江翻。〕</font></font><font size=4px>

 　　三月，乙亥，燕主垂以太子寶錄尚書事，授之以政，自總大綱而已。

 　　燕趙王麟擊許謙，破之，</font><font size=4px color="#009090"><font size=4px>〔去年許謙叛燕附劉顯。〕</font></font><font size=4px>謙奔西燕。遂廢代郡，悉徙其民於龍城。

 　　呂光之定涼州也，杜進功居多，光以為武威太守，</font><font size=4px color="#009090"><font size=4px>〔事見上卷十年。〕</font></font><font size=4px>貴寵用事，群僚莫及。光甥石聰自關中來，光問之曰：「中州人言我為政何如﹖」聰曰：「但聞有杜進耳，不聞有舅。」光由是忌進而殺之。

 　　光與群寮宴，語及政事，參軍京兆段業曰：「明公用法太峻。」光曰：「吳起無恩而楚強，商鞅嚴刑而秦興。」業曰：「起喪其身，鞅亡其家，皆殘酷之致也。</font><font size=4px color="#009090"><font size=4px>〔吳起事見一卷周安王十五年，商鞅事見二卷顯王三十一年。喪，息浪翻。〕</font></font><font size=4px>明公方開建大業，景行堯、舜，</font><font size=4px color="#009090"><font size=4px>〔詩曰：高山仰止，景行行止。毛萇曰：景，大也。鄭玄曰：景，明。庶幾古人，有高德者，則慕仰之，有明行者，則而行之。行，下孟翻。〕</font></font><font size=4px>猶懼不濟；乃慕起、鞅之為治，</font><font size=4px color="#009090"><font size=4px>〔治，直吏翻。〕</font></font><font size=4px>豈此州士女所望哉！」光改容謝之。</font><font size=4px color="#009090"><font size=4px>〔沮渠蒙遜兄弟舉兵，所以推段業為重，亦由此言為涼州人士所歸敬也。〕</font></font><font size=4px>

 　　夏，四月，戊午，以朱序為都督司、雍、梁、秦四州諸軍事、雍州刺史，戍洛陽。</font><font size=4px color="#009090"><font size=4px>〔雍，於用翻。〕</font></font><font size=4px>以譙王恬代序為都督兗、冀、幽、并</font><span class="h"><font size=4px>【章：十二行本「并」下有「四州」二字；乙十一行本同；孔本同。】</font></font><font size=4px>諸軍事、青、兗二州刺史。

 　　苑川王國仁破鮮卑越質叱黎於平襄，</font><font size=4px color="#009090"><font size=4px>〔平襄縣，漢屬天水郡，晉屬略陽郡。越質蓋鮮卑部落之號，後以為氏。〕</font></font><font size=4px>獲其子詰歸。

 　　丁亥，燕主垂立夫人段氏為皇后，以太子寶領大單于。</font><font size=4px color="#009090"><font size=4px>〔單，音蟬。〕</font></font><font size=4px>段氏，右光祿大夫儀之女；其妹適范陽王德。儀，寶之舅也。</font><font size=4px color="#009090"><font size=4px>〔為後寶逼殺段后張本。〕</font></font><font size=4px>追諡前妃段氏為成昭皇后。</font><font size=4px color="#009090"><font size=4px>〔段氏死見一百卷穆帝升平二年。〕</font></font><font size=4px>

 　　五月，秦太弟懿卒，諡曰獻哀。

 　　翟遼徙屯滑臺。</font><font size=4px color="#009090"><font size=4px>〔遼自黎陽徙屯滑臺，既與燕絕，欲阻河為固也。滑臺城在白馬縣西，春秋鄭廩延邑也，唐為滑州。〕</font></font><font size=4px>

 　　六月，苑川王乞伏國仁卒，諡曰宣烈，廟號烈祖。其子公府尚幼，群下推國仁弟乾歸為大都督、大將軍、大單于、河南王，</font><font size=4px color="#009090"><font size=4px>〔時乞伏氏跨有涼州、河南之地，遂為國號。為後公府殺乾歸張本。單，音蟬。〕</font></font><font size=4px>大赦，改元太初。

 　　魏王珪破庫莫奚於弱落水南，</font><font size=4px color="#009090"><font size=4px>〔新唐書曰：奚亦東胡種，為匈奴所破，保烏丸山；漢曹操斬蹋頓，蓋其後也。弱落水即饒樂水，在奚中。〕</font></font><font size=4px>秋，七月，庫莫奚復襲魏營，</font><font size=4px color="#009090"><font size=4px>〔復，扶又翻。〕</font></font><font size=4px>珪又破之。庫莫奚者，本屬宇文部，與契丹同類而異種，其先皆為燕王皝所破，徙居松漠之間，</font><font size=4px color="#009090"><font size=4px>〔契丹國自西樓東去四十里，至真珠寨，又東行，地勢漸高，西望松林鬱然，數十里，遂入平川。契，欺訖翻。洪邁曰：契丹之讀如喫，惟新唐書有音。種，章勇翻。〕</font></font><font size=4px>

 　　秦、後秦自春相持，屢戰，互有勝負，至是各解歸。關西豪桀以後秦久無成功，多去而附秦。

 　　河南王乾歸立其妻邊氏為王后；置百官，倣漢制，以南川侯出連乞都為丞相，</font><font size=4px color="#009090"><font size=4px>〔出連亦以部落之號為氏。〕</font></font><font size=4px>梁州刺史悌眷為御史大夫，金城邊芮為左長史，東秦州刺史祕宜為右長史，</font><font size=4px color="#009090"><font size=4px>〔乞伏氏置東秦州於南安。〕</font></font><font size=4px>武始翟勍為左司馬，</font><font size=4px color="#009090"><font size=4px>〔勍，渠京翻。〕</font></font><font size=4px>略陽王松壽為主簿，從弟軻彈為梁州牧，弟益州為秦州牧，屈眷為河州牧。</font><font size=4px color="#009090"><font size=4px>〔乞伏乾歸所置州牧，不過分居河、隴之間。從，才用翻。〕</font></font><font size=4px>

 　　八月，秦主登立子崇為皇太子，弁為南安王，尚為北海王。

 　　燕護軍將軍平幼會章武王宙討吳深，破之，深走保繹幕。</font><font size=4px color="#009090"><font size=4px>〔繹幕縣，自漢以來屬清河郡。〕</font></font><font size=4px>

 　　魏王珪陰有圖燕之志，遣九原公儀奉使至中山，燕主垂詰之曰：</font><font size=4px color="#009090"><font size=4px>〔使，疏吏翻。詰，去吉翻。〕</font></font><font size=4px>「魏王何以不自來﹖」儀曰：「先王與燕並事晉室，世為兄弟，</font><font size=4px color="#009090"><font size=4px>〔魏與燕皆鮮卑種也。拓跋力微與慕容涉歸並事晉室。〕</font></font><font size=4px>臣今奉使，於理未失。」垂曰：「吾今威加四海，豈得以昔日為比！」儀曰：「燕若不脩德禮，欲以兵威自強，此乃將帥之事，</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>非使臣所知也。」儀還，言於珪曰：「燕主衰老，太子闇弱，范陽王自負材氣，</font><font size=4px color="#009090"><font size=4px>〔是時慕容德在燕宗室中固自有與人不同者。〕</font></font><font size=4px>非少主臣也。</font><font size=4px color="#009090"><font size=4px>〔少，詩照翻。〕</font></font><font size=4px>燕主既沒，內難必作，</font><font size=4px color="#009090"><font size=4px>〔難，乃旦翻。〕</font></font><font size=4px>於時乃可圖也。今則未可。」珪善之。</font><font size=4px color="#009090"><font size=4px>〔為後魏攻燕張本。〕</font></font><font size=4px>儀，珪母弟</font><span class="h"><font size=4px>【嚴：「母弟」改「從父」。】</font></font><font size=4px>翰之子也。

 　　九月，河南王乾歸遷都金城。

 　　張申攻廣平，王祖攻樂陵；壬午，燕高陽王隆將兵討之。

 　　冬，十月，後秦主萇還安定；秦主登就食新平，帥眾萬餘圍萇營，</font><font size=4px color="#009090"><font size=4px>〔帥，讀曰率。〕</font></font><font size=4px>四面大哭，萇命營中哭以應之，登乃退。

 　　十二月，庚子，尚書令南康襄公謝石卒。

 　　燕太原王楷、趙王麟將兵會高陽王隆於合口，</font><font size=4px color="#009090"><font size=4px>〔水經：衡漳水過勃海建成縣，又東，左會呼沱別河故瀆。又東北入清河，謂之合口。魏收地形志曰：浮陽縣西接漳水，衡水入焉，今謂之合口。〕</font></font><font size=4px>以擊張申；王祖帥諸壘共救之，</font><font size=4px color="#009090"><font size=4px>〔帥，讀曰率。〕</font></font><font size=4px>夜犯燕軍，燕人逆擊，走之。隆欲追之，楷、麟曰：「王祖老賊，或恐詐而設伏，不如俟明。」隆曰：「此白地群盜，烏合而來，徼幸一決，</font><font size=4px color="#009090"><font size=4px>〔徼，堅堯翻。〕</font></font><font size=4px>非素有約束，能壹其進退也。今失利而去，眾莫為用，乘勢追之，不過數百，可盡擒也。申之所恃，雖在於祖，祖破，則申降矣。」</font><font size=4px color="#009090"><font size=4px>〔降，戶江翻；下同。〕</font></font><font size=4px>乃留楷、麟守申壘，隆與平幼分道擊之，比明，</font><font size=4px color="#009090"><font size=4px>〔比，必利翻，及也。〕</font></font><font size=4px>大獲而還，懸所獲之首以示申。甲寅，申出降，祖亦歸罪。

 　　秦以潁川王同成為太尉。</font><font size=4px color="#009090"><font size=4px>〔同成，秦主登之兄。〕</font></font><font size=4px>

 　　十四年（己丑、三八九）

 　　春，正月，燕以陽平王柔鎮襄國。

 　　遼西王農在龍城五年，庶務脩舉，乃上表曰：「臣頃因征即鎮，</font><font size=4px color="#009090"><font size=4px>〔農誅餘巖，擊高句麗，因鎮龍城，見上卷十年。〕</font></font><font size=4px>所統將士安逸積年，青、徐、荊、雍遺寇尚繁，</font><font size=4px color="#009090"><font size=4px>〔雍，於用翻。〕</font></font><font size=4px>願時代還，展竭微效，生無餘力，沒無遺恨，臣之志也！」庚申，燕主垂召農為侍中、司隸校尉；以高陽王隆為都督幽、平二州諸軍事、征北大將軍、幽州牧；建留臺於龍城，以隆錄留臺尚書事。又以護軍將軍平幼為征北長史，散騎常侍封孚為司馬，</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>並兼留臺尚書。隆因農舊規，脩而廣之，遼、碣遂安。</font><font size=4px color="#009090"><font size=4px>〔遼、碣，謂遼水、碣石。碣，其謁翻。〕</font></font><font size=4px>

 　　後秦主萇以秦戰屢勝，謂得秦王堅之神助，亦於軍中立堅像而禱之曰：「臣兄襄敕臣復讎，</font><font size=4px color="#009090"><font size=4px>〔穆帝升平元年，姚襄，為秦所殺。〕</font></font><font size=4px>新平之禍，</font><font size=4px color="#009090"><font size=4px>〔見上卷十年。〕</font></font><font size=4px>臣行襄之命，非臣罪也。苻登，陛下疏屬，猶欲復讎，況臣敢忘其兄乎！且陛下命臣以龍驤建業，</font><font size=4px color="#009090"><font size=4px>〔見一百五卷八年。驤，思將翻。〕</font></font><font size=4px>臣敢違之！今為陛下立像，</font><font size=4px color="#009090"><font size=4px>〔為，于偽翻。〕</font></font><font size=4px>陛下勿追計臣過也。」秦主登升樓，遙謂萇曰：「為臣弒君，而立像求福，庸有益乎！」因大呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「弒君賊姚萇何不自出！吾與汝決之！」萇不應。久之，以戰未有利，軍中每夜數驚，</font><font size=4px color="#009090"><font size=4px>〔數，所角翻。〕</font></font><font size=4px>乃斬像首以送秦。

 　　秦主登以河南王乾歸為大將軍、大單于、金城王。</font><font size=4px color="#009090"><font size=4px>〔單，音蟬。〕</font></font><font size=4px>

 　　甲寅，魏王珪襲高車，破之。

 　　二月，呂光自稱三河王，</font><font size=4px color="#009090"><font size=4px>〔呂光，字世明。光時有涼州、河西之地，未能兼有三河也。〕</font></font><font size=4px>大赦，改元麟嘉，置百官。光妻石氏、子紹、弟德世自仇池來至姑臧，</font><font size=4px color="#009090"><font size=4px>〔長安之亂，呂光之家奔仇池依楊氏。〕</font></font><font size=4px>光立石氏為紀，紹為世子。

 　　癸巳，魏王珪擊吐突鄰部於女水，</font><font size=4px color="#009090"><font size=4px>〔女水在弱落水西，去平城三千餘里，後魏顯祖改曰武川。〕</font></font><font size=4px>大破之，盡徙其部落而還。

 　　秦主登留輜重於大界，</font><font size=4px color="#009090"><font size=4px>〔大界，當在安定、新平之間。重，直用翻。〕</font></font><font size=4px>自將輕騎萬餘攻安定羌密造保，克之。</font><font size=4px color="#009090"><font size=4px>〔將，即亮翻。騎，奇寄翻。「保」，當作「堡」。〕</font></font><font size=4px>

 　　夏，四月，翟遼寇滎陽，執太守張卓。

 　　燕以長樂公盛鎮薊城，脩繕舊宮。</font><font size=4px color="#009090"><font size=4px>〔燕主儁初自龍城徙都薊，有舊宮在焉。樂，音洛。薊，音計。〕</font></font><font size=4px>

 　　金城王乾歸擊侯年部，大破之。於是秦涼、鮮卑、羌、胡多附乾歸，乾歸悉授以官爵。

 　　後秦主萇與秦主登戰數敗，</font><font size=4px color="#009090"><font size=4px>〔數，所角翻。〕</font></font><font size=4px>乃遣中軍將軍姚崇襲大界；登邀擊之於安丘，</font><font size=4px color="#009090"><font size=4px>〔魏收地形志：安定陰盤縣有安城。〕</font></font><font size=4px>又敗之。</font><font size=4px color="#009090"><font size=4px>〔敗，補邁翻。〕</font></font><font size=4px>

 　　燕范陽王德、趙王麟擊賀訥，追奔至勿根山，訥窮迫請降，</font><font size=4px color="#009090"><font size=4px>〔降，戶江翻。〕</font></font><font size=4px>徙之上谷，質其弟梁干於中山。</font><font size=4px color="#009090"><font size=4px>〔質，音致。〕</font></font><font size=4px>

 　　秋，七月，以驃騎長史王忱為荊州刺史、都督荊、益、寧三州諸軍。</font><font size=4px color="#009090"><font size=4px>〔驃，匹妙翻。騎，奇寄翻。忱，是壬翻。〕</font></font><font size=4px>忱，國寶之弟也。

 　　秦主登攻後右將軍吳忠等於平涼，克之。八月，登據苟頭原以逼安定。諸將勸後秦主萇決戰，萇曰：「與窮寇競勝，兵家之忌也；吾將以計取之。」乃留尚書令姚旻守安定，夜，帥騎三萬</font><font size=4px color="#009090"><font size=4px>〔帥，讀曰率；下同。〕</font></font><font size=4px>襲秦輜重于大界，克之，</font><font size=4px color="#009090"><font size=4px>〔重戰輕防，此苻堅所以敗也。重，直用翻。〕</font></font><font size=4px>殺毛后及南安王</font><span class="h"><font size=4px>【章：十二行本「王」下有「弁、北海王」四字；乙十一行本擠刻字數同；孔本同；張校同。】</font></font><font size=4px>尚，</font><font size=4px color="#009090"><font size=4px>〔尚，秦主登之子 也。〕</font></font><font size=4px>擒名將數十人，驅掠男女五萬餘口而還。毛氏美而勇，善騎射。後秦兵入其營，毛氏猶彎弓跨馬，帥壯士數百人</font><span class="h"><font size=4px>【章：十二行本「人」作「力」；乙十一行本 同；孔本同；張校同。】</font></font><font size=4px>戰，眾</font><span class="h"><font size=4px>【章：十二行本「眾」上有「殺七百餘人」五字；乙十一行本同；孔本同；張校同；退齋校同。】</font></font><font size=4px>寡不敵，為後秦所執。萇將納之，毛氏罵且哭曰：「姚萇，汝先已殺天子，</font><font size=4px color="#009090"><font size=4px>〔謂殺秦王堅也。〕</font></font><font size=4px>今又欲辱皇后，皇天后土，寧汝容乎！」萇殺之。諸將欲因秦軍駭亂擊之，萇曰：「登眾雖亂，怒氣猶盛，未可輕也。」遂止。</font><font size=4px color="#009090"><font size=4px>〔兵勝者驕，兵怒者奮，以奮乘驕，則先敗而後勝者多矣。姚萇見兵勢，所以收眾而止。〕</font></font><font size=4px>登收餘眾屯胡空堡。萇使姚碩德鎮安定，徙安定千餘家于陰密，遣其弟征南將軍靖鎮之。

 　　九月，庚午，以左僕射陸納為尚書令。

 　　秦主登之東也，後秦主萇使姚碩德置秦州守宰，以從弟常戍隴城，</font><font size=4px color="#009090"><font size=4px>〔從，才用翻。隴城縣，漢屬天水郡，晉省。此時當屬略陽郡。〕</font></font><font size=4px>邢奴戍冀城，姚詳戍略陽。楊定攻隴、冀，克之，斬常，執邢奴；詳棄略陽，奔陰密。定自稱秦州牧、隴西王；秦因其所稱而授之。

 　　冬，十月，秦主登以竇衝為大司馬、都督隴東諸軍事、雍州牧，</font><font size=4px color="#009090"><font size=4px>〔雍，於用翻。〕</font></font><font size=4px>楊定為左丞相、都督中外諸軍事、秦、梁二州牧，</font><span class="h"><font size=4px>【章：十二行本「牧」下有「楊壁為都督隴右諸軍事南秦益二州牧」十六字；孔本同；張校同；按乙十一行本亦脫。】</font></font><font size=4px>約共攻後秦；又約監河西諸軍事、并州刺史楊政、都督河東諸軍事、冀州刺史楊楷各帥其眾會長安。</font><font size=4px color="#009090"><font size=4px>〔帥，讀曰率；下同。〕</font></font><font size=4px>政、楷皆河東人。秦主丕既敗，政、楷收集流民數萬戶，政據河西，楷據湖、陝之間，遣使請命於秦，登因而授之。</font><font size=4px color="#009090"><font size=4px>〔大界既陷，苻登之兵勢衰矣，故約竇衝等共攻後秦。陝，式冉翻。使，疏吏翻。〕</font></font><font size=4px>

 　　燕樂浪悼王溫為冀州刺史，</font><font size=4px color="#009090"><font size=4px>〔燕冀州刺史治信都。樂浪，音洛琅。〕</font></font><font size=4px>翟遼遣丁零故堤詐降於溫帳，</font><font size=4px color="#009090"><font size=4px>〔何承天姓苑有故姓。帳，謂帳下。〕</font></font><font size=4px></font><span class="h"><font size=4px>【章：十二行本正作「帳下」。「帳」上有「為溫」二字；乙十一行本擠刻均同；孔本同；張校同。】</font></font><font size=4px>乙酉，刺溫，殺之，</font><font size=4px color="#009090"><font size=4px>〔刺，七亦翻。〕</font></font><font size=4px>并其長史司馬驅，帥守兵二百戶奔西燕。燕遼西王農邀擊刺溫者於襄國，盡獲之，惟堤走免。

 　　十一月，枹罕彭奚念附於乞伏乾歸，以奚念為北河州刺史。</font><font size=4px color="#009090"><font size=4px>〔枹罕舊為河州治所。乞伏氏先於境內置河州，以屈眷為牧，故以枹罕為北河州，以奚念為刺史。枹，音膚。〕</font></font><font size=4px>

 　　初，帝既親政事，</font><font size=4px color="#009090"><font size=4px>〔太元元年，崇德太后歸政，帝始親政事。〕</font></font><font size=4px>威權己出，有人主之量。已而溺於酒色，委事於琅邪王道子；道子亦嗜酒，日夕與帝以酣歌為事。又崇尚浮屠，窮奢極費，所親暱者皆姏姆、僧尼。</font><font size=4px color="#009090"><font size=4px>〔暱，尼質翻。姏，姑三翻，老女稱。姆，莫補翻，女師也，又音茂。〕</font></font><font size=4px>左右近習，爭弄權柄，交通請託，賄賂公行，官賞濫雜，刑獄謬亂。尚書令陸納望宮闕歎曰：「好家居，纖兒欲撞壞之邪！」</font><font size=4px color="#009090"><font size=4px>〔撞，丈降翻。纖者，小之至。言為纖兒，謂不及小兒也。〕</font></font><font size=4px>左衛領營將軍會稽許營</font><font size=4px color="#009090"><font size=4px>〔以左衛將軍領營兵，是為左衛領營將軍。許營，一作「榮」。〕</font></font><font size=4px>上疏曰：「今臺府局吏、直衛武官及僕隸婢兒取母之姓者，</font><font size=4px color="#009090"><font size=4px>〔官婢私合而生子，不能審知其父，取母之姓為姓。〕</font></font><font size=4px>本無鄉邑品第，皆得為郡守縣令，或帶職在內，及僧尼乳母，競進親黨，又受貨賂；輒臨官領眾，政教不均，暴濫無罪，禁令不明，劫盜公行。昔年下書敕群下盡規，而眾議兼集，無所採用。臣聞佛者，清遠玄虛之神，今僧尼往往依傍法服，</font><font size=4px color="#009090"><font size=4px>〔傍，步浪翻。謂依傍佛法，服僧尼之服而不遵其教也。〕</font></font><font size=4px>五誡粗法尚不能遵，況精妙乎！</font><font size=4px color="#009090"><font size=4px>〔佛有五戒，不淫，不盜，不殺，不妄語，不遭酒敗。〕</font></font><font size=4px>而流惑之徒，競加敬事，又侵漁百姓，取財為惠，亦未合布施之道也。」</font><font size=4px color="#009090"><font size=4px>〔施，式吏翻。〕</font></font><font size=4px>疏奏，不省。</font><font size=4px color="#009090"><font size=4px>〔省，悉景翻。〕</font></font><font size=4px>

 　　道子勢傾內外，遠近奔湊；帝漸不平，然猶外加優崇。侍中王國寶以讒佞有寵於道子，扇動朝眾，</font><font size=4px color="#009090"><font size=4px>〔朝，直遙翻。〕</font></font><font size=4px>諷八座啟道子宜進位丞相、楊州牧，假黃鉞，加殊禮。</font><font size=4px color="#009090"><font size=4px>〔晉氏渡江，有吏部、祠部、五兵、左民、度支五尚書，二僕射，一令，為八坐。〕</font></font><font size=4px>護軍將軍南平車胤曰：</font><font size=4px color="#009090"><font size=4px>〔沈約曰：秦時有護軍都尉。漢陳平為護軍中尉，盡護諸將。李廣為驍騎將軍，屬護軍將軍。蓋護軍，護諸將軍。魏武以韓浩為護軍。資重為護軍將軍，資輕為中護軍。車，尺遮翻。〕</font></font><font size=4px>「此乃成王所以尊周公也。今主上當陽，</font><font size=4px color="#009090"><font size=4px>〔人主南面鄉明而立以治天下，故曰當陽。〕</font></font><font size=4px>非成王之比；相王在位，豈得為周公乎！」乃稱疾不署。</font><font size=4px color="#009090"><font size=4px>〔不署名也。〕</font></font><font size=4px>疏奏，帝大怒，而嘉胤有守。

 　　中書侍郎范甯、徐邈為帝所親信，數進忠言，</font><font size=4px color="#009090"><font size=4px>〔數，所角翻。〕</font></font><font size=4px>補正闕失，指斥姦黨。王國寶，甯之甥也，甯尤疾其阿諛，勸帝黜之。陳郡袁悅之有寵於道子，國寶使悅之因尼</font><span class="h"><font size=4px>【章：十二行本「尼」下有」支」字；乙十一行本同；孔本同；張校同。】</font></font><font size=4px>妙音致書於太子母陳淑媛云：「國寶忠謹，宜見親信。」帝知之，發怒，以他事斬悅之。國寶大懼，與道子共譖范甯出為豫章太守。甯臨發，上疏言：「今邊烽不舉而倉庫空匱；古者使民歲不過三日，</font><font size=4px color="#009090"><font size=4px>〔記王制：古者用民之力，歲不過三日，任老者之事，食壯者之食。〕</font></font><font size=4px>今之勞擾，殆無三日之休，至有生兒不復舉養，</font><font size=4px color="#009090"><font size=4px>〔復，扶又翻。〕</font></font><font size=4px>鰥寡不敢嫁娶。</font><span class="h"><font size=4px>【章：十二行本「娶」下有「臣恐社稷之憂」六字；乙十一行本同；孔本同；張校同；退齋校同。】</font></font><font size=4px>厝火積薪，不足喻也。」</font><font size=4px color="#009090"><font size=4px>〔厝火積薪，賈誼之言。〕</font></font><font size=4px>甯又上言：「中原士民流寓江左，歲月漸久，人安其業。凡天下之人，原其先祖，皆隨世遷移，何至於今而獨不可。謂宜正其封疆，戶口皆以土斷。</font><font size=4px color="#009090"><font size=4px>〔晉時中原士民南渡者，皆於江左僑立郡縣以居之，不以土著為斷。斷，丁亂翻。〕</font></font><font size=4px>又，人性無涯，奢儉由勢；今并兼之室，亦多不贍，非其財力不足，蓋由用之無節，爭以靡麗相高，無有限極故也。禮十九為長殤，以其未成人也。</font><font size=4px color="#009090"><font size=4px>〔未成人而死曰殤，其喪禮殺於成人。長，知兩翻。〕</font></font><font size=4px>今以十六為全丁，十三為半丁。所任非復童幼之事，</font><font size=4px color="#009090"><font size=4px>〔任，音壬。〕</font></font><font size=4px>豈不傷天理、困百姓乎！謂宜以二十為全丁，十六為半丁，則人無夭折，生長繁滋矣。」</font><font size=4px color="#009090"><font size=4px>〔夭，於兆翻。長，知兩翻。〕</font></font><font size=4px>帝多納用之。

 　　甯在豫章，遣十五議曹下屬城，</font><font size=4px color="#009090"><font size=4px>〔豫章領南昌、海昏、新淦、建成、望蔡、永脩、建昌、吳平、豫章、彭澤、艾、康樂、豐城、新昌、宜豐、鍾陵十六縣。一縣負 郭，餘十五縣各遣一議曹。下，遐稼翻。〕</font></font><font size=4px>採求風政；并吏假還，訊問官長得失。</font><font size=4px color="#009090"><font size=4px>〔假，居訝翻。假還，謂吏休假日滿而還府者。〕</font></font><font size=4px>徐邈與甯書曰：「足下聽斷明 允，庶事無滯，則吏慎其負</font><font size=4px color="#009090"><font size=4px>〔負，謂罪也。吏畏罪，則每事加謹。斷，丁亂翻。〕</font></font><font size=4px>而人聽不惑矣，</font><font size=4px color="#009090"><font size=4px>〔人聽，即民聽。晉書史糺避唐太宗諱，改民為「人」，通鑑因之。〕</font></font><font size=4px>豈須邑至里詣，飾其游聲哉！非徒不足致益，寔乃蠶漁之所資；</font><font size=4px color="#009090"><font size=4px>〔蠶漁，謂所遣者蠶食漁取於民。鄭玄曰：趙、魏之東，寔、實同聲。寔，是也。詩：「實墉實壑，實畝實籍。」「實」當作「寔」。言韓侯之先祖微弱，所受之國多滅絕。今復舊職，繼絕世，故築治是城，修是壑井，牧是田畝，收斂是賦稅，使如故常。孔穎達曰：凡言實者，已有其事而後實之。今此方說所為不宜為實，故轉為寔，訓之為是也。趙、魏之東，寔、實同聲，鄭以時事驗之也。春秋桓六年，「州公寔來。」是由聲同，故字有變異也。余按徐邈所謂寔訓之為是，於義亦通。〕</font></font><font size=4px>豈有善人君子而干非其事，多所告白者乎！自古以來，欲為左右耳目，無非小人，皆先因小忠而成其大不忠，先藉小信而成其大不信，遂使讒諂並進，善惡倒置，可不戒哉！足下慎選綱紀，</font><font size=4px color="#009090"><font size=4px>〔郡以僚佐為綱紀。〕</font></font><font size=4px>必得國士以攝諸曹，諸曹皆得良吏以掌文按，</font><font size=4px color="#009090"><font size=4px>〔攝，總也，整也。按，據也。文按，謂諸曹文書留為按據者。〕</font></font><font size=4px>又擇公方之人以為監司，</font><font size=4px color="#009090"><font size=4px>〔監，工銜翻。〕</font></font><font size=4px>則清濁能否，與事而明；足下但平心處之，</font><font size=4px color="#009090"><font size=4px>〔處，昌呂翻。〕</font></font><font size=4px>何取於耳目哉！昔明德馬后未嘗顧左右與言，</font><font size=4px color="#009090"><font size=4px>〔漢明帝后馬氏諡明德皇后。〕</font></font><font size=4px>可謂遠識，況大丈夫而不能免此乎！」

 　　十二月，後秦主萇使其東門將軍任売</font><font size=4px color="#009090"><font size=4px>〔東門將軍，萇使守安定東門者也。任，音壬。売，與盆同，音蒲奔翻。〕</font></font><font size=4px>詐遣使招秦主登，許開門納之。</font><font size=4px color="#009090"><font size=4px>〔使，疏吏翻。〕</font></font><font size=4px>登將從之，征東將軍雷惡地將兵在外，</font><font size=4px color="#009090"><font size=4px>〔將，即亮翻。〕</font></font><font size=4px>聞之，馳騎見登，</font><font size=4px color="#009090"><font size=4px>〔騎，奇寄翻。〕</font></font><font size=4px>曰：「姚萇多詐，不可信也！」登乃止。萇聞惡地詣登，謂諸將曰：「此羌見登，事不成矣！」登以惡地勇略過人，陰憚之。惡地懼，降於後秦，</font><font size=4px color="#009090"><font size=4px>〔降，戶江翻。〕</font></font><font size=4px>萇以惡地為鎮軍將軍。

 　　秦以安成王廣為司徒。

 　　十五年（庚寅、三九○）

 　　春，正月，乙亥，譙敬王恬薨。

 　　西燕王永引兵向洛陽，朱序自河陰北濟河，擊敗之。</font><span class="h"><font size=4px>【章：十二行本「之」下有「永走還上黨」五字；乙十一行本同；孔本同；張校同。】</font></font><font size=4px></font><font size=4px color="#009090"><font size=4px>〔敗，補邁翻。〕</font></font><font size=4px>序追至白水，</font><font size=4px color="#009090"><font size=4px>〔水經註：白水出上黨高都縣故城西，東流歷天井關。序所至處，去長子一百六十里。〕</font></font><font size=4px>會翟遼謀向洛陽，序乃引兵還，擊走之；留鷹揚將軍朱黨戍石門，使其子略督護洛陽，以參軍趙蕃佐之，身還襄陽。

 　　琅琊王道子恃寵驕恣、侍宴酣醉，或虧禮敬。帝益不能平。欲選時望為藩鎮以潛制道子，問於太子左衛率王雅曰：「吾欲用王恭、殷仲堪何如﹖」雅曰：「王恭風神簡貴，志氣方嚴；仲堪謹於細行，</font><font size=4px color="#009090"><font size=4px>〔行，下孟翻。〕</font></font><font size=4px>以文義著稱。然皆峻狹自是，且幹略不長；若委以方面，天下無事，足以守職，若其有事，必為亂階矣！」帝不從。</font><font size=4px color="#009090"><font size=4px>〔為後王、殷稱兵張本。〕</font></font><font size=4px>恭，蘊之子；</font><font size=4px color="#009090"><font size=4px>〔王蘊，后父也。〕</font></font><font size=4px>仲堪，融之孫也。</font><font size=4px color="#009090"><font size=4px>〔殷融見九十六卷成帝咸康五年。〕</font></font><font size=4px>二月，辛巳，以中書令王恭為都督青、兗、幽、并、冀五州諸軍事、兗、青二州刺史，鎮京口。

 　　三月，戊辰，大赦。

 　　後秦主萇攻秦扶太守齊益男於新羅堡，克之，益男走。秦主登攻後秦天水太守張業生于隴東，</font><font size=4px color="#009090"><font size=4px>〔隴東，安定涇陽縣之地。〕</font></font><font size=4px>萇救之，登引去。

 　　夏，四月，秦鎮東將軍揭飛自稱衛天王，</font><font size=4px color="#009090"><font size=4px>〔晉書載記作「魏褐飛」。太元元年，秦遣庭中將軍魏曷飛鑿氐、羌，意即此人也。〕</font></font><font size=4px>帥氐、胡攻後秦安北將軍姚當成於杏城；</font><font size=4px color="#009090"><font size=4px>〔帥，讀曰率。〕</font></font><font size=4px>鎮東將軍雷惡地叛應之，攻鎮東將軍姚漢得於李潤。</font><font size=4px color="#009090"><font size=4px>〔李潤，地名，在邢望南。李延壽曰：馮翊東有李潤鎮。按魏書宗室列傳，安定王燮於華州刺史表曰：「謹惟州居李潤堡，雖是少梁舊地，晉、芮錫壤，然胡夷內附，遂為戎落，請徙馮翊古城。」〕</font></font><font size=4px>後秦主萇欲自擊之，群臣皆曰：「陛下不憂六十里苻登，</font><font size=4px color="#009090"><font size=4px>〔時登趣長安，據新豐之千戶固。〕</font></font><font size=4px>乃憂六百里魏揭飛，何也﹖」萇曰：「登非可猝滅，吾城亦非登所能猝拔。惡地智略非常，若南引揭飛，東結董成，</font><font size=4px color="#009090"><font size=4px>〔董成，屠各種也，時據北地。〕</font></font><font size=4px>得杏城、李潤而據之，長安東北非吾有也。」乃潛引精兵一千六百赴之。揭飛、惡地有眾數萬，氐、胡赴之者前後不絕。萇每見一軍至，輒喜。群臣怪而問之，萇曰：「揭飛等扇誘同惡，種類甚繁，</font><font size=4px color="#009090"><font size=4px>〔種，章勇翻。〕</font></font><font size=4px>吾雖克其魁帥，</font><font size=4px color="#009090"><font size=4px>〔帥，所類翻。〕</font></font><font size=4px>餘黨未易猝平；</font><font size=4px color="#009090"><font size=4px>〔易，以豉翻。〕</font></font><font size=4px>今烏集而至，吾乘勝取之，可一舉無餘也。」</font><font size=4px color="#009090"><font size=4px>〔此曹操取馬超、韓遂故智耳。〕</font></font><font size=4px>揭飛等見後秦兵少，</font><font size=4px color="#009090"><font size=4px>〔少，詩沼翻。〕</font></font><font size=4px>悉眾攻之；萇固壘不戰，示之以弱，潛遣其子中軍將軍崇帥騎數百出其後。揭飛兵擾亂，萇遣鎮遠將軍王超等縱兵擊之，斬揭飛及其將士萬餘級。惡地請降，</font><font size=4px color="#009090"><font size=4px>〔降，戶江翻。〕</font></font><font size=4px>萇待之如初，惡地謂人曰：「吾自謂智勇傑出一時，而每遇姚翁輒困，固其分也！」</font><font size=4px color="#009090"><font size=4px>〔分，扶問翻。史言姚萇能服雷惡地之心。〕</font></font><font size=4px>

 　　萇命姚當成於所營之地，每柵孔中輒樹一木以旌戰功。</font><font size=4px color="#009090"><font size=4px>〔掘地作孔，豎木以為柵，故有柵孔。〕</font></font><font size=4px>歲餘，問之，當成曰：「營地太小，已廣之矣。」萇曰：「吾自結髮以來，與人戰，未嘗如此之快，以千餘兵破三萬之眾，營地惟小為奇，豈以大為貴哉！」

 　　吐谷渾視連遣使獻見於金城王乾歸，乾歸拜視連沙州牧、白蘭王。</font><font size=4px color="#009090"><font size=4px>〔河西張茂以敦煌、晉昌、西域都護、校尉、玉門大護軍三郡三營為沙州；吐谷渾未能有其地也。李延壽曰：此以吐谷渾部內有黃沙，周迴數百里，不生草木，因號沙州。使，疏吏翻。見，賢遍翻。〕</font></font><font size=4px>

 　　丙寅，魏王珪會燕趙王麟於意辛山，</font><font size=4px color="#009090"><font size=4px>〔意辛山在牛川北，賀蘭部所居也。據北史，踰陰山而北，即賀蘭部。〕</font></font><font size=4px>擊賀蘭、紇突鄰、紇奚三部，破之，紇突鄰、紇奚皆降於魏。</font><font size=4px color="#009090"><font size=4px>〔史言燕為魏驅除。降，戶江翻。〕</font></font><font size=4px>

 　　秋，七月，馮翊人郭質起兵於廣鄉以應秦，</font><font size=4px color="#009090"><font size=4px>〔魏收地形志，鄭縣有廣鄉原。鄭縣時屬京兆。〕</font></font><font size=4px>移檄三輔曰：「姚萇凶虐，毒被神人。</font><font size=4px color="#009090"><font size=4px>〔被，皮義翻。〕</font></font><font size=4px>吾屬世蒙先帝堯、舜之仁，</font><font size=4px color="#009090"><font size=4px>〔先帝，謂秦主堅。〕</font></font><font size=4px>非常伯、納言之子，</font><font size=4px color="#009090"><font size=4px>〔常伯，侍中也。納言，尚書也。〕</font></font><font size=4px>即卿校、牧守之孫也。</font><font size=4px color="#009090"><font size=4px>〔校，戶教翻。〕</font></font><font size=4px>與其含恥而存，孰若蹈道而死。」於是三輔壁壘皆應之；獨鄭縣人苟曜</font><span class="h"><font size=4px>【章：十二行本「曜」下有「不從」二字；乙十一行本同；孔本同。】</font></font><font size=4px>聚眾數千附於後秦。秦以質為馮翊太守。後秦以曜為豫州刺史。</font><font size=4px color="#009090"><font size=4px>〔苟曜後持兩端，為後秦所殺，事見後。〕</font></font><font size=4px>

 　　劉衛辰遣子直力鞮攻賀蘭部，賀訥困急，請降於魏。丙子，魏王珪引兵救之，直力鞮退。</font><font size=4px color="#009090"><font size=4px>〔鞮，田黎翻。〕</font></font><font size=4px>珪徙訥部落。處之東境。</font><font size=4px color="#009090"><font size=4px>〔處，昌呂翻。〕</font></font><font size=4px>

 　　八月，劉牢之擊翟釗於鄄城，釗走河北；又敗翟遼於滑臺，張願來降。</font><font size=4px color="#009090"><font size=4px>〔翟遼、張願叛，見上卷十一年。走，音奏。敗，補邁翻。鄄，音絹。〕</font></font><font size=4px>

 　　九月，北平人吳柱聚眾千餘，立沙門法長為天子，破北平郡，轉寇廣都，入白狼城。</font><font size=4px color="#009090"><font size=4px>〔白狼縣，前漢屬右北平郡，後漢、晉省。魏收地形志：後魏真君八年，置建德郡，治白狼城，廣都縣屬焉。燕時當屬北平郡。〕</font></font><font size=4px>燕幽州牧高陽王隆方葬其夫人，郡縣守宰皆會之，眾聞柱反，請隆還城，遣大兵討之。隆曰：「今閭閻安業，民不思亂，柱等以詐謀惑愚夫，誘脅相聚，無能為也。」</font><font size=4px color="#009090"><font size=4px>〔誘，音酉。〕</font></font><font size=4px>遂留葬訖，遣廣平太守、廣都今先歸，</font><font size=4px color="#009090"><font size=4px>〔「廣平」，當作「北平」。〕</font></font><font size=4px>續遣安昌侯進將百餘騎趨白狼城，</font><font size=4px color="#009090"><font size=4px>〔趨，七喻翻。〕</font></font><font size=4px>柱眾聞之，皆潰，窮捕，斬之。

 　　以侍中王國寶為中書令，俄兼中領軍。</font><font size=4px color="#009090"><font size=4px>〔道子主之也。〕</font></font><font size=4px>

 　　丁未，以吳郡太守王珣為尚書右僕射。

 　　吐谷渾視連卒，子視羆立。視羆以其父祖慈仁，為四鄰所侵侮，</font><font size=4px color="#009090"><font size=4px>〔吐谷渾辟奚、視連慈仁，見一百三卷簡文帝咸安元年。〕</font></font><font size=4px>乃督厲將士，欲建功業。冬，十月，金城王乾歸遣使拜視羆沙州牧、白蘭王；視羆不受。</font><font size=4px color="#009090"><font size=4px>〔為後乞伏乾歸伐吐谷渾張本。〕</font></font><font size=4px>

 　　十二月，郭質及苟曜戰于鄭東，質敗，奔洛陽。</font><font size=4px color="#009090"><font size=4px>〔鄭東，鄭縣之東也。〕</font></font><font size=4px>

 　　越質詰歸據平襄，叛金城王乾歸。</font><font size=4px color="#009090"><font size=4px>〔十二年，越質詰歸附于乞伏氏。〕</font></font><font size=4px>

 　　十六年（辛卯、三九一）

 　　春，正月，燕置行臺於薊，加長樂公盛錄行臺尚書事。</font><font size=4px color="#009090"><font size=4px>〔薊，音計。樂，音洛。〕</font></font><font size=4px>

 　　金城王乾歸擊越質詰歸；詰歸降，</font><font size=4px color="#009090"><font size=4px>〔降，戶江翻。〕</font></font><font size=4px>乾歸以宗女妻之。</font><font size=4px color="#009090"><font size=4px>〔妻，七細翻。〕</font></font><font size=4px>

 　　賀染干謀殺其兄訥，訥知之，舉兵相攻。魏王珪告于燕，請為鄉導以討之。</font><font size=4px color="#009090"><font size=4px>〔鄉，讀曰嚮。〕</font></font><font size=4px>二月，甲戌，燕主垂遣趙王麟將兵擊訥，鎮北將軍蘭汗帥龍城之兵擊染干。</font><font size=4px color="#009090"><font size=4px>〔賀染干部落，蓋居賀蘭部之東偏，故燕以龍城之兵擊之。將，即亮翻。帥，讀曰率。〕</font></font><font size=4px>

 　　三月，秦主登自雍攻後秦安東將軍金榮于范氏堡，克之；</font><font size=4px color="#009090"><font size=4px>〔雍，於用翻。〕</font></font><font size=4px>遂渡渭水，攻京兆太守韋範于段氏堡，不克；進據曲牢。</font><font size=4px color="#009090"><font size=4px>〔曲牢在杜縣東北。〕</font></font><font size=4px>

 　　夏，四月，燕蘭汗破賀染干於牛都。</font><font size=4px color="#009090"><font size=4px>〔都，聚也，其地當在牛川，夷人放牧，於此聚會，因名。〕</font></font><font size=4px>

 　　苟曜有眾一萬，密召秦主登，許為內應；登自曲牢向繁川，</font><font size=4px color="#009090"><font size=4px>〔繁川，蓋即杜陵縣之樊川也。〕</font></font><font size=4px>軍于馬頭原。五月，後秦主萇引兵逆戰，登擊破之，斬其右將軍吳忠。萇收眾復戰，</font><font size=4px color="#009090"><font size=4px>〔復，扶又翻；下同。〕</font></font><font size=4px>姚碩德曰：「陛下慎於輕戰，每欲以計取之，今戰失利而更前逼賊，何也﹖」萇曰：「登用兵遲緩，不識虛實。今輕兵直進，遙據吾東，</font><font size=4px color="#009090"><font size=4px>〔馬頭原之地蓋在長安東。〕</font></font><font size=4px>此必苟曜豎子與之有謀也。</font><font size=4px color="#009090"><font size=4px>〔善用兵者，觀敵之動而察知其情，是以能制敵。〕</font></font><font size=4px>緩之則其謀得成，故及其交之未合，急擊之以敗散其事耳。」</font><font size=4px color="#009090"><font size=4px>〔敗，補邁翻。〕</font></font><font size=4px>遂進戰，大破之。登退屯於郿。</font><font size=4px color="#009090"><font size=4px>〔郿，音媚，今音眉。〕</font></font><font size=4px>

 　　秦兗州刺史強金槌據新平，降後秦，以其子逵為質。</font><font size=4px color="#009090"><font size=4px>〔強，其兩翻。降，戶江翻。質，音致。〕</font></font><font size=4px>後秦主萇將數百騎入金槌營。群下諫之，萇曰：「金槌既去，符登又欲圖我，將安所歸乎！且彼初來款附，宜推心以結之，奈何復以不信疑之乎！」</font><font size=4px color="#009090"><font size=4px>〔復，扶又翻。〕</font></font><font size=4px>既而群氐欲取萇，金槌不從。</font><font size=4px color="#009090"><font size=4px>〔強金槌，氐種，秦之戚黨也。姚萇推心待之，以攜苻登之黨。〕</font></font><font size=4px>

 　　六月，甲辰，燕趙王麟破賀訥於赤城，禽之，</font><font size=4px color="#009090"><font size=4px>〔水經：河水自雲中楨陵縣南過赤城東，又南過定襄桐過縣西。又魏書帝紀，登國三年，幸東赤城。明元泰常八年，築長城於長川之南，起自赤城，西至五原，延袤二千餘里。〕</font></font><font size=4px>降其部落數萬。</font><font size=4px color="#009090"><font size=4px>〔降，戶江翻。〕</font></font><font size=4px>燕主垂命麟歸訥部落。徙染干於中山。麟歸，言於垂曰：「臣觀拓跋珪舉動，終為國患，不若攝之還朝，使其弟監國事。」垂不從。</font><font size=4px color="#009090"><font size=4px>〔攝，錄也，收也。慕容麟之姦詐，知拓跋珪之終不可制，而慕容垂不從其言，天將啟珪以滅燕，雖以垂之明，略不之覺也。監，工銜翻。〕</font></font><font size=4px>

 　　西燕主永寇河南，太守楊全期擊破之。

 　　秋，七月，壬申，燕主垂如范陽。</font><font size=4px color="#009090"><font size=4px>〔范陽縣，漢屬涿郡，魏文帝改涿郡為范陽郡。〕</font></font><font size=4px>

 　　魏王珪遣其弟觚獻見於燕；</font><font size=4px color="#009090"><font size=4px>〔見，賢遍翻。〕</font></font><font size=4px>燕主垂衰老，子弟用事，留觚以求良馬。魏王珪弗與，遂與燕絕；</font><font size=4px color="#009090"><font size=4px>〔為燕、魏搆難張本。〕</font></font><font size=4px>使長史張袞求好於西燕。</font><font size=4px color="#009090"><font size=4px>〔好，呼到翻。〕</font></font><font size=4px>觚逃歸，燕太子寶追獲之，垂待之如初。

 　　秦主登攻新平，後秦主萇救之，登引去。

 　　秦驃騎將軍沒弈干</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>以其二子為質於金城王乾歸，</font><font size=4px color="#009090"><font size=4px>〔質，音致。〕</font></font><font size=4px>請共擊鮮卑大兜。乾歸與沒弈干攻大兜於鳴蟬堡，克之。</font><font size=4px color="#009090"><font size=4px>〔據載記，大兜時據安陽城。安陽城在唐秦州隴城縣界；鳴蟬堡亦當在其地。〕</font></font><font size=4px>兜微服走，乾歸收其部眾而還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>歸沒弈干二子。沒弈干尋叛，東合劉衛辰。八月，乾歸帥騎一萬討沒弈干，</font><font size=4px color="#009090"><font size=4px>〔帥，讀曰率。〕</font></font><font size=4px>沒弈干奔他樓城，</font><font size=4px color="#009090"><font size=4px>〔他樓城在高平，唐太宗貞觀六年，以突厥降戶置緣州，治平高之他樓城；高宗置他樓縣，後省入原州蕭關縣界。〕</font></font><font size=4px>乾歸射之，中目。</font><font size=4px color="#009090"><font size=4px>〔射，而亦翻。中，竹仲翻。〕</font></font><font size=4px>

 　　九月，癸未，以尚書右僕射王珣為左僕射，太子詹事謝琰為右僕射。太學博士范弘之論殷浩宜加贈諡，因敘桓溫不臣之迹。是時桓氏猶盛，王珣，溫之故吏也，</font><font size=4px color="#009090"><font size=4px>〔王珣先為溫府主簿。〕</font></font><font size=4px>以為溫廢昏立明，有忠貞之節；黜弘之為餘杭令。</font><font size=4px color="#009090"><font size=4px>〔餘杭縣，漢屬會稽郡。顧來曰：縣，秦始皇立，後漢分屬吳郡，吳分屬吳興郡。〕</font></font><font size=4px>弘之，汪之孫也。</font><font size=4px color="#009090"><font size=4px>〔范汪得罪於桓溫，見一百一卷哀帝升平五年。〕</font></font><font size=4px>

 　　冬，十月，壬辰，燕主垂還中山。</font><font size=4px color="#009090"><font size=4px>〔自范陽還也。〕</font></font><font size=4px>

 　　初，柔然部人世服於代，</font><font size=4px color="#009090"><font size=4px>〔魏收曰：神元之末，掠騎得一奴，髮始齊肩，忘本姓名，其主字之曰木骨閭。木骨閭者，首禿也。木骨閭與「郁久閭」聲相近，故後子孫因以為氏。木骨閭既壯免奴為騎卒，穆帝時，坐後期當斬，亡匿廣漠谿谷間，收合逋逃，得百餘人，依紇突鄰。木骨閭死，子車鹿會雄健，始有部眾，自號柔然。〕</font></font><font size=4px>其大人郁久閭地粟袁卒，部落分為二：長子匹候跋繼父居東邊，次子縕紇提別居西邊。</font><font size=4px color="#009090"><font size=4px>〔長，知兩翻。縕，於粉翻。紇，戶骨翻。〕</font></font><font size=4px>秦王堅滅代，</font><font size=4px color="#009090"><font size=4px>〔滅代見一百四卷元年。〕</font></font><font size=4px>柔然附於劉衛辰。

 　　及魏王珪即位，攻擊高車等諸部，率皆服從，獨柔然不事魏。戊戌，珪引兵擊之，柔然舉部遁走，珪追奔六百里。諸將因張袞言於珪曰：「賊遠糧盡，不如早還。」珪問諸將，若殺副馬，為三日食，足乎﹖」</font><font size=4px color="#009090"><font size=4px>〔凡北人用騎兵，各乘一馬，又有一馬為副馬。〕</font></font><font size=4px>皆曰：「足。」乃復倍道追之，及於大磧南牀山下，</font><font size=4px color="#009090"><font size=4px>〔是時魏監，跨有代北。柔然西奔南牀山，蓋在大磧之西北。史帝紀作「南商山」。復，扶又翻。〕</font></font><font size=4px>大破之，虜其半部，匹候跋及別部帥屋擊各收餘眾遁走。</font><font size=4px color="#009090"><font size=4px>〔帥，所類翻。〕</font></font><font size=4px>珪遣長孫嵩、長孫肥追之。珪謂將佐曰：「卿曹知吾前問三日糧意乎﹖」曰：「不知也。」珪曰：「柔然驅畜產奔走數日，至水必留；我以輕騎追之，計其道里，不過三日及之矣。」皆曰：「非所及也。」嵩追斬屋擊於平望川。肥追匹候跋至涿邪山，匹候跋舉眾降，</font><font size=4px color="#009090"><font size=4px>〔降，戶江翻；下同。〕</font></font><font size=4px>獲縕紇提之子曷多汗、</font><font size=4px color="#009090"><font size=4px>〔汗，音寒。〕</font></font><font size=4px>兄子社崙、斛律等宗黨數百人。</font><font size=4px color="#009090"><font size=4px>〔崙，盧昆翻。〕</font></font><font size=4px>縕紇提將奔劉衛辰，珪追及之，縕紇提亦降，珪悉徙其部眾於雲中。</font><font size=4px color="#009090"><font size=4px>〔為社崙復叛去而建國張本。〕</font></font><font size=4px>

 　　翟遼卒，子釗代立，改元定鼎。攻燕鄴城，燕遼西王農擊卻之。</font><font size=4px color="#009090"><font size=4px>〔為燕滅翟釗張本。〕</font></font><font size=4px>

 　　三河王光遣兵乘虛伐金城王乾歸；</font><font size=4px color="#009090"><font size=4px>〔乘其伐沒弈干之虛也。〕</font></font><font size=4px>乾歸聞之，引兵還，光兵亦退。

 　　劉衛辰遣子直力鞮帥眾八九萬攻魏南部。</font><font size=4px color="#009090"><font size=4px>〔鞮，田黎翻，又丁奚翻。帥，讀曰率。〕</font></font><font size=4px>十一月，己卯，魏王珪引兵五六千人拒之，壬午，大破直力鞮於鐵岐山南，直力鞮單騎走。</font><font size=4px color="#009090"><font size=4px>〔騎，奇寄翻；下同。〕</font></font><font size=4px>乘勝追之，戊子，自五原金津南濟河，</font><font size=4px color="#009090"><font size=4px>〔金津當在五原郡宜梁、九原二縣間。〕</font></font><font size=4px>徑入衛辰國，衛辰部落駭亂。辛卯，珪直抵其所居悅跋城，</font><font size=4px color="#009090"><font size=4px>〔考之載記，悅跋城即代來城也。〕</font></font><font size=4px>衛辰父子出走。壬辰，分遣諸將輕騎追之，將軍伊謂禽直力鞮於木根山，</font><font size=4px color="#009090"><font size=4px>〔魏書官氏志，拓跋鄰以次弟為伊婁氏，後改為伊氏。木根山在五原河西。〕</font></font><font size=4px>衛辰為其部下所殺。十二月，珪軍于鹽池，</font><font size=4px color="#009090"><font size=4px>〔漢地理志，五原郡成宜縣有鹽官。唐鹽州五原縣有烏、白等池鹽。宋白曰：青、白鹽池在鹽州北。〕</font></font><font size=4px>誅衛辰宗黨五千餘人，皆投尸于河，</font><font size=4px color="#009090"><font size=4px>〔報元年衛辰藉兵於秦以滅代之怨也。〕</font></font><font size=4px>自河以南諸部悉降，</font><font size=4px color="#009090"><font size=4px>〔降，戶江翻。〕</font></font><font size=4px>獲馬三十餘萬匹，牛羊四百餘萬頭，國用由是遂饒。

 　　衛辰少子勃勃亡奔薛干部，</font><font size=4px color="#009090"><font size=4px>〔少，詩照翻。〕</font></font><font size=4px>珪使人求之。薛于部帥太悉仗</font><span class="h"><font size=4px>【張：「太悉」作「大悉」。】</font></font><font size=4px></font><span class="h"><font size=4px>【章：十二行本「仗」作「伏」；乙十一行本同；張校同；退齋校同。】</font></font><font size=4px>出勃勃以示使者曰：</font><font size=4px color="#009090"><font size=4px>〔帥，所類翻。使，疏吏翻。〕</font></font><font size=4px>「勃勃國破家亡，以窮歸我，我寧與之俱亡，何忍執以與魏。」乃送勃勃於沒弈干，沒弈干以女妻之。</font><font size=4px color="#009090"><font size=4px>〔為勃勃殺沒弈干復建國張本。妻，七細翻。〕</font></font><font size=4px>

 　　戊申，燕主垂如魯口。

 　　秦主登攻安定，後秦主萇如陰密以拒之，謂太子興曰：「苟曜聞吾北行，</font><font size=4px color="#009090"><font size=4px>〔自長安如陰密為北行。〕</font></font><font size=4px>必來見汝，汝執誅之。」曜果見興於長安，興使尹緯讓而誅之。</font><font size=4px color="#009090"><font size=4px>〔善制敵者，能因事而為功。苟曜反覆於苻、姚之間，而長安去鄭三百里耳，此姚氏腹脇之廱疽也，使萇叵之，曜必不來。萇在長安，曜亦畏憚而不敢來。萇外出以誘之，曜亦疑而不敢來。二秦交兵，邊遽狎至，萇之北行若不得已者。苟曜無疑畏之心，謂姚興居守為無能為者，輕於一來，卒以送死。姚氏腹脇之疾去矣，此非能因事而為功乎！〕</font></font><font size=4px>

 　　萇敗登於安定城東，</font><font size=4px color="#009090"><font size=4px>〔敗，補邁翻。〕</font></font><font size=4px>登退據路承堡。</font><font size=4px color="#009090"><font size=4px>〔路承，人姓名，築堡自守，時因以為名。〕</font></font><font size=4px>萇置酒高會，諸將皆曰：「若值魏武王，</font><font size=4px color="#009090"><font size=4px>〔姚萇僭號，追諡兄襄為魏武王。〕</font></font><font size=4px>不令此賊至今，陛下將牢太過耳。」</font><font size=4px color="#009090"><font size=4px>〔將牢，謂先自固而不妄動也，猶今人之言把穩。〕</font></font><font size=4px>萇笑曰：「吾不如亡兄有四：身長八尺五寸，</font><font size=4px color="#009090"><font size=4px>〔長，直亮翻。〕</font></font><font size=4px>臂垂過膝，人望而畏之，一也；將十萬之眾，與天下爭衡，望麾而進，前無橫陳，二也；</font><font size=4px color="#009090"><font size=4px>〔將，即亮翻。陳，讀曰陣。〕</font></font><font size=4px>溫古知今，講論道藝，收羅英雋，三也；董帥大眾，上下咸悅，人盡死力，四也。</font><font size=4px color="#009090"><font size=4px>〔帥，讀曰率。〕</font></font><font size=4px>所以得建立功業，驅策群賢者，正望算略中有片長耳。」群臣咸稱萬歲。 
</font><!--/HTMLBUILERPART0--><font size=4px>