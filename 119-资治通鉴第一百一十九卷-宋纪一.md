<font size=4px>　　宋紀一</font><font size=4px color="#009090"><font size=4px>〔起上章涒灘（庚申），盡昭陽大淵獻（癸亥），凡四年。劉氏世居彭城，於春秋之時宋土也，故帝之始建國號曰宋。〕</font></font><font size=4px>

 　　高祖武皇帝</font><font size=4px color="#009090"><font size=4px>〔諱裕，字德輿，小字寄奴，姓劉氏，彭城縣綏德里人，漢楚元王交二十一世孫也。彭城，楚都，故苗裔家焉。晉氏東遷，劉氏移居晉陵丹徒之京口里。〕</font></font><font size=4px>

 　　永初元年（庚申、四二○）是年六月改元。〕

 　　1春，正月，己亥，魏主還宮。</font><font size=4px color="#009090"><font size=4px>〔晉有天下，通鑑於魏主率兼書名；是年，宋受禪，始改書用列國之例。〕</font></font><font size=4px>

 　　2秦王熾磐立其子乞伏</font><span class="h"><font size=4px>【章：甲十六行本無上二字；乙十一行本同；孔本同；退齋校同；熊校同。】</font></font><font size=4px>暮末為太子，</font><font size=4px color="#009090"><font size=4px>〔熾，昌志翻。考異曰：晉書作「慕末」，宋書作「乞佛茂蔓」。今從崔鴻十六國春秋。〕</font></font><font size=4px>仍領撫軍大將軍、都督中外諸軍事，改元建弘。

 　　3宋王欲受禪而難於發言，乃集朝臣宴飲，</font><font size=4px color="#009090"><font size=4px>〔此宋朝之臣 也。朝，直遙翻。〕</font></font><font size=4px>從容言曰：</font><font size=4px color="#009090"><font size=4px>〔從，千容翻。〕</font></font><font size=4px>「桓玄篡位，鼎命已移。我首唱大義，興復帝室，南征北伐，平定四海，功成業著，遂荷九錫。</font><font size=4px color="#009090"><font size=4px>〔荷，下可翻。〕</font></font><font size=4px>今年將衰暮，崇極如此，物忌盛滿，非可久安；今欲奉還爵位，歸老京師。」群臣惟盛稱功德，莫諭其意。日晚，坐散。</font><font size=4px color="#009090"><font size=4px>〔坐，徂臥翻。〕</font></font><font size=4px>中書令傅亮還外，乃悟， 而宮門已閉，亮叩扉請見，</font><font size=4px color="#009090"><font size=4px>〔見，賢遍翻。〕</font></font><font size=4px>王即開門見之。亮入，但曰：「臣暫宜還都。」王解其意，無復他言，</font><font size=4px color="#009090"><font size=4px>〔解，戶買翻，曉也。復，扶又翻。〕</font></font><font size=4px>直云：「須幾人自送﹖」亮曰：「數十人可也。」即時奉辭。亮出，已夜，見長星竟天，拊髀歎曰：「我常不信天文，今始驗矣。」</font><font size=4px color="#009090"><font size=4px>〔長星所以除舊布新，故云然。〕</font></font><font size=4px>亮至建康，夏，四月，徵王入輔。王留子義康為都督豫，司，雍，并四州諸軍事、豫州刺史，鎮壽陽。</font><font size=4px color="#009090"><font size=4px>〔豫州，後漢治譙；魏治汝南安成；晉平吳，治陳國；江左治壽陽、蕪湖、邾城、牛渚、歷陽、馬頭、壽春、姑孰，不常厥居。安帝之末，帝欲開拓河南，綏定豫土，割揚州大江以西、大雷以北，悉屬豫州；豫州基址，因此而立。帝既平關、洛，置司州刺史，治虎牢，領河南、滎陽、弘農實土三郡，河內、東京兆二僑郡，雍州仍僑治襄陽。秦、并州刺史鎮蒲阪，毛德祖既自蒲阪退屯虎牢，則并州當寄治虎牢也。雍，於用翻。〕</font></font><font size=4px>義康尚幼，以相國參軍南陽劉湛為長史，決府、州事。</font><font size=4px color="#009090"><font size=4px>〔府、州，都督府及豫州也。〕</font></font><font size=4px>湛自弱年即有宰物之情，常自比管、葛，</font><font size=4px color="#009090"><font size=4px>〔謂管仲、諸葛亮也。〕</font></font><font size=4px>博涉書史，不為文章，不喜談議。</font><font size=4px color="#009090"><font size=4px>〔喜，許記翻。〕</font></font><font size=4px>王甚重之。

 　　4五月，乙酉，魏更諡宣武帝曰道武帝。</font><font size=4px color="#009090"><font size=4px>〔魏主嗣永興二年，諡父珪曰宣武皇帝。更，古衡翻。〕</font></font><font size=4px>

 　　5魏淮南公司馬國璠、池陽子司馬道賜謀外叛，司馬文思告之。庚戌，魏主殺國璠、道賜，賜文思爵鬱林公。</font><font size=4px color="#009090"><font size=4px>〔國璠等降魏見上卷晉安帝義熙十三年。璠，孚袁翻。〕</font></font><font size=4px>國璠等連引平城豪桀，坐族誅者數十人，章安侯封懿之子玄之當坐。魏主以玄之燕朝舊族，</font><font size=4px color="#009090"><font size=4px>〔慕容廆興於昌黎，封氏依之，遂世仕於燕，貴顯。〕</font></font><font size=4px>欲宥其一子。玄之曰：「弟子磨奴早孤，乞全其命。」乃殺玄之四子而宥磨奴。

 　　6六月，壬戌，王至建康。傅亮諷晉恭帝禪位於宋，具詔草呈帝，使書之。帝欣然操筆，謂左右曰：「桓玄之時，晉氏已無天下，重為劉公所延，將二十載；</font><font size=4px color="#009090"><font size=4px>〔晉安帝元興三年裕討桓玄，至是凡十七年。操，千高翻，重，直龍翻。載，子亥翻。〕</font></font><font size=4px>今日之事，本所甘心。」遂書赤紙為詔。

 　　甲子，帝遜于琅邪第，百官拜辭，祕書監徐廣流涕哀慟。</font><font size=4px color="#009090"><font size=4px>〔晉武帝泰始元年受禪，歲在乙西；建興四年，長安陷，歲在丙子；凡五十二年。次年，元帝建號於江東，改元建武，至是年歲在庚申，凡一百單三年。西、東享國共一百五十七年而亡。〕</font></font><font size=4px>

 　　丁卯，王為壇於南郊，即皇帝位。禮畢，自石頭備法駕入建康宮。徐廣又悲感流涕，侍中謝晦謂之曰：「徐公得無小過！」廣曰：「君為宋朝佐命，</font><font size=4px color="#009090"><font size=4px>〔朝，直遙翻。〕</font></font><font size=4px>身是晉室遺老，悲歡之事，固不可同。」廣，邈之弟也。</font><font size=4px color="#009090"><font size=4px>〔徐邈為晉孝武所親重。〕</font></font><font size=4px>

 　　帝臨太極殿，大赦，改元。其犯鄉論清議，一皆蕩滌，與之更始。</font><font size=4px color="#009090"><font size=4px>〔犯鄉論清議，蓋得罪於名教者。更，工衡翻。〕</font></font><font size=4px>

 　　裴子野論曰：昔重華受終，四凶流放；</font><font size=4px color="#009090"><font size=4px>〔書：堯使舜嗣位，正月上日，受終於文祖；流共工于幽州，放驩兜于崇山，竄三苗于三危，殛鯀于羽山，四罪而天下咸服。重，直龍翻。〕</font></font><font size=4px>武王克殷，頑民遷洛。</font><font size=4px color="#009090"><font size=4px>〔武王克殷，遷頑民于洛邑。〕</font></font><font size=4px>天下之惡一也，鄉論清議，除之，過矣！

 　　7奉晉恭帝為零陵王；優崇之禮，皆倣晉初故事，即宮于故秣陵縣，</font><font size=4px color="#009090"><font size=4px>〔沈約曰：秣陵縣本治去京邑六十里，今故治村是也，晉安帝義熙九年，移治京邑，在鬬場。恭帝元熙元年，省揚州禁防參軍，縣移治其處。〕</font></font><font size=4px>使冠軍將軍劉遵考將兵防衛。</font><font size=4px color="#009090"><font size=4px>〔冠，五玩翻。將，即亮翻。〕</font></font><font size=4px>降褚后為王妃。

 　　追尊皇考為孝穆皇帝，皇妣趙氏為孝穆皇后；尊王太后蕭氏為皇太后。</font><font size=4px color="#009090"><font size=4px>〔帝父翹娶趙氏，生帝而殂，繼室以蕭氏。〕</font></font><font size=4px>上事蕭太后素謹，及即位，春秋已高，每旦入朝太后，</font><font size=4px color="#009090"><font size=4px>〔朝，直遙翻。〕</font></font><font size=4px>未嘗失時刻。

 　　詔晉氏封爵，當隨運改，獨置始興、廬陵、始安、長沙、康樂五公，降爵為縣公及縣侯，</font><font size=4px color="#009090"><font size=4px>〔始興、廬陵、始安、長沙皆郡公，獨康樂，縣公耳。據南史，降始興郡公為華容縣公，廬陵公為柴桑縣公，始安公為荔浦縣侯，長沙公為醴陵縣侯，樂，音洛。〕</font></font><font size=4px>以奉王導、謝安、溫嶠、陶侃、謝玄之祀，其宣力義熙、豫同艱難者，一仍本秩。

 　　庚午，以司空道憐為太尉，封長沙王。追封司徒道規為臨川王，以道憐子義慶襲其爵。其餘功臣徐羨之等，增位進爵各有差。

 　　追封劉穆之為南康郡公，王鎮惡為龍陽縣侯。上每歎念穆之，曰：「穆之不死，當助我治天下。</font><font size=4px color="#009090"><font size=4px>〔治，直之翻。〕</font></font><font size=4px>可謂『人之云亡，邦國殄瘁』！」</font><font size=4px color="#009090"><font size=4px>〔詩瞻卬之辭。瘁，秦醉翻。〕</font></font><font size=4px>又曰：「穆之死，人輕易我。」</font><font size=4px color="#009090"><font size=4px>〔易，以豉翻。〕</font></font><font size=4px>

 　　立皇子桂陽公義真為廬陵王，彭城公義隆為宜都王，義康為彭城王。

 　　己卯，改泰始曆為永初曆。</font><font size=4px color="#009090"><font size=4px>〔以元改曆。〕</font></font><font size=4px>

 　　8魏主如翳犢山，遂至馮滷池。</font><font size=4px color="#009090"><font size=4px>〔據北史，翳犢山在平城之西，五原之東。馮滷池即五原鹽池，唐屬鹽州界。滷，龍五翻。〕</font></font><font size=4px>聞上受禪，驛召崔浩告之曰：「卿往年之言驗矣，</font><font size=4px color="#009090"><font size=4px>〔浩言見上卷晉安帝義熙十四年。〕</font></font><font size=4px>朕於今日始信天道。」

 　　9秋，七月，丁酉，魏主如五原。

 　　10甲辰，詔以涼公歆為都督高昌等七郡諸軍事、征西大將軍、酒泉公；秦王熾磐為安西大將軍。</font><font size=4px color="#009090"><font size=4px>〔熾，昌志翻。〕</font></font><font size=4px>

 　　11交州刺史杜慧度擊林邑，大破之，</font><font size=4px color="#009090"><font size=4px>〔林邑屢為寇，故慧度擊之。〕</font></font><font size=4px>所殺過半。林邑乞降，前後為所鈔掠者皆遣還。</font><font size=4px color="#009090"><font size=4px>〔降，戶江翻。鈔，楚交翻。〕</font></font><font size=4px>慧度在交州，為政纖密，一如治家，</font><font size=4px color="#009090"><font size=4px>〔治，直之翻。〕</font></font><font size=4px>吏民畏而愛之；城門夜開，道不拾遺。

 　　己</font><span class="h"><font size=4px>【章：甲十六行本「己」作「丁」；乙十一行本同；孔本同；張校同。】</font></font><font size=4px>未，魏主如雲中。

 　　河西王蒙遜欲伐涼，先引兵攻秦浩亹；</font><font size=4px color="#009090"><font size=4px>〔浩亹，音告門。〕</font></font><font size=4px>既至，潛師還屯川巖。

 　　涼公歆欲乘虛襲張掖；宋繇、張體順切諫，不聽。太后尹氏謂歆曰：「汝新造之國，地狹民希，自守猶懼不足，何暇伐人！先王臨終，</font><font size=4px color="#009090"><font size=4px>〔李暠卒見上卷晉安帝義熙十三年。〕</font></font><font size=4px>殷勤戒汝，深慎用兵，保境寧民，以俟天時。言猶在耳，柰何棄之！蒙遜善用兵，非汝之敵，數年以來，常有兼并之志。汝國雖小，足為善政，脩德養民，靜以待之。彼若昏暴，民將歸汝；若其休明，</font><font size=4px color="#009090"><font size=4px>〔休，美也。〕</font></font><font size=4px>汝將事之；豈得輕為舉動，僥冀非望！以吾觀之，非但喪師，</font><font size=4px color="#009090"><font size=4px>〔喪，息浪翻。〕</font></font><font size=4px>殆將亡國！」亦不聽。宋繇歎曰：「今茲大事去矣！」

 　　歆將步騎三萬東出。</font><font size=4px color="#009090"><font size=4px>〔將，即亮翻。騎，奇寄翻。〕</font></font><font size=4px>蒙遜聞之曰：「歆已入吾術中；然聞吾旋師，必不敢前。」乃露布西境，云已克浩亹，將進攻黃谷。</font><font size=4px color="#009090"><font size=4px>〔此露布非必建之漆竿，如魏、晉告捷之制，但露檄布言其事耳。〕</font></font><font size=4px>歆聞之，喜，進入都瀆澗。蒙遜引兵擊之，戰於懷城，歆大敗。或勸歆還保酒泉。歆曰：「吾違老母之言以取敗，不殺此胡，何面目復見我母！」</font><font size=4px color="#009090"><font size=4px>〔復，扶又翻。〕</font></font><font size=4px>遂勒兵戰於蓼泉，為蒙遜所殺。歆弟酒泉太守翻、新城太守預、領羽林右監密、左將軍眺、右將軍亮西奔敦煌。</font><font size=4px color="#009090"><font size=4px>〔敦，徒門翻。〕</font></font><font size=4px>

 　　蒙遜入酒泉，</font><font size=4px color="#009090"><font size=4px>〔安帝隆安四年，李暠據敦煌，凡二主，二十一年而滅。〕</font></font><font size=4px>禁侵掠，士民安堵。以宋繇為吏部郎中，委之選舉；涼之舊臣有才望者，咸禮而用之。以其子牧犍為酒泉太守。</font><font size=4px color="#009090"><font size=4px>〔犍，居言翻。守，式又翻。〕</font></font><font size=4px>敦煌太守李恂，翻之弟也，與翻等棄敦煌奔北山。蒙遜以索嗣之子元緒行敦煌太守。</font><font size=4px color="#009090"><font size=4px>〔索嗣死事見一百十一卷晉安帝隆安四年。索，昔各翻。〕</font></font><font size=4px>

 　　蒙遜還姑臧，見涼太后尹氏而勞之。尹氏曰：「李氏為胡所滅，知復何言！」</font><font size=4px color="#009090"><font size=4px>〔蒙遜，張掖盧水胡也。勞，力到翻。復，扶又翻；下可復同。〕</font></font><font size=4px>或謂尹氏曰：「今母子之命在人掌握，柰何傲之！且國亡子死，曾無憂色，何也﹖」尹氏曰：「存亡死生，皆有天命，柰何便如凡人，為兒女子之悲乎！吾老婦人，國亡家破，豈可復惜餘生，為人臣妾乎！惟速死為幸耳。」蒙遜嘉而赦之，娶其女為牧犍婦。

 　　14八月，辛未，追諡妃臧氏為敬皇后。癸酉，立王太子義符為皇太子。

 　　閏月，壬午，詔晉帝諸陵悉置守衛。

 　　九月，秦振武將軍王基等襲河西王蒙遜胡園戍，俘二千餘人而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　李恂在敦煌、有惠政；索元緒粗險好殺，大失人和。</font><font size=4px color="#009090"><font size=4px>〔好，呼到翻。〕</font></font><font size=4px>郡人宋承、張弘密信招恂。冬，恂帥數十騎入敦煌，元緒東奔涼興。</font><font size=4px color="#009090"><font size=4px>〔涼興邵在唐瓜州常樂縣界。帥，讀曰率。〕</font></font><font size=4px>承等推恂為冠軍將軍、涼州刺史，</font><font size=4px color="#009090"><font size=4px>〔冠，古玩翻。〕</font></font><font size=4px>改元永建。河西王蒙遜遣世子政德攻敦煌，恂閉城不戰。

 　　十二月，丁亥，杏城羌酋狄溫子帥三千餘家降魏。</font><font size=4px color="#009090"><font size=4px>〔背夏降魏也。酋，慈由翻。帥，讀曰率。降，戶江翻。〕</font></font><font size=4px>

 　　是歲，魏姚夫人卒，追諡昭哀皇后，</font><font size=4px color="#009090"><font size=4px>〔姚夫人歸魏見一百十七卷晉安帝義熙十一年。〕</font></font><font size=4px>

 　　二年（辛酉、四二一）

 　　1春，正月，辛酉，上祀南郊，大赦。

 　　裴子野論曰：夫郊祀天地，修歲事也；赦彼有罪，夫何為哉！

 　　2以揚州刺史廬陵王義真為司徒，尚書僕射徐羨之為尚書令、揚州刺史，中書令傅亮為尚書僕射。

 　　3辛未，魏主嗣行如公陽。

 　　4河西王蒙遜帥眾二萬攻李恂于敦煌。

 　　5秦王熾磐遣征北將軍木弈干、輔國將軍元基攻上邽，遇霖雨而還。

 　　6三月，甲子，魏陽平王熙卒。

 　　7魏主發代都六千人築苑，東包白登，周三十餘里。

 　　8河西王蒙遜築隄壅水以灌敦煌；李恂乞降，不許。恂將宋承等舉城降，恂自殺。蒙遜屠其城，獲恂弟子寶，囚于姑臧。</font><font size=4px color="#009090"><font size=4px>〔李氏滅矣。李寶卒以此開有唐之基。天之所啟，誰能廢之！〕</font></font><font size=4px>於是西域諸國皆請□□</font><span class="h"><font size=4px>【章：甲十一行本「請」作「詣」，空格作「蒙遜」二字；乙十一行本同；孔本同；熊校同。】</font></font><font size=4px>稱臣朝頁。</font><font size=4px color="#009090"><font size=4px>〔將，即亮翻。朝，直遙翻。〕</font></font><font size=4px>

 　　9夏，四月，己卯朔，詔：「所在淫祠自蔣子文以下皆除之；其先賢及以勳德立祠者，不在此例。」

 　　10吐谷渾王阿柴遣使降秦，</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>秦王熾磐以阿柴為征西大將軍，開府儀同三司、安州牧、白蘭王。</font><font size=4px color="#009090"><font size=4px>〔秦蓋以吐谷渾之地為安州。〕</font></font><font size=4px>

 　　11六月，乙酉，魏主北巡至蟠羊山；</font><font size=4px color="#009090"><font size=4px>〔蟠羊山在參合陂東。〕</font></font><font size=4px>秋，七月，西巡至河。

 　　河西王蒙遜遣右衛將軍沮渠鄯善、建節將軍沮渠苟生帥眾七千伐秦。秦王熾磐遣征北將軍木弈干等帥步騎五千拒之，敗鄯等于五澗，</font><font size=4px color="#009090"><font size=4px>〔五澗在洪池嶺北。水經註：五澗水出姑臧城東而西，北流注馬城河。敗，補邁翻。〕</font></font><font size=4px>虜苟生，斬首二千而還。

 　　初，帝以毒酒一甖</font><font size=4px color="#009090"><font size=4px>〔甖，於耕翻，瓦器也。〕</font></font><font size=4px>授前琅邪郎中令張偉，使酖零陵王，偉歎曰：「酖君以求生，不如死！」乃於道自飲而卒。</font><font size=4px color="#009090"><font size=4px>〔卒，子恤翻。〕</font></font><font size=4px>偉，卲之兄也。</font><font size=4px color="#009090"><font size=4px>〔初，帝領揚州，辟卲為僚屬。〕</font></font><font size=4px>太常褚秀之、侍中褚淡之，皆王之妃兄也，王每生男，帝輒令秀之兄弟方便殺之。</font><font size=4px color="#009090"><font size=4px>〔方便者，隨宜處分，不令其事彰露也。〕</font></font><font size=4px>王自遜位，深慮禍及，與褚妃共處一室，</font><font size=4px color="#009090"><font size=4px>〔處，昌呂翻。〕</font></font><font size=4px>自煮食於牀前，飲食所資，皆出褚妃，故宋人莫得伺其隙。</font><font size=4px color="#009090"><font size=4px>〔伺，相吏翻。〕</font></font><font size=4px>九月，帝令淡之與兄右衛將軍叔度往視妃，妃出就別室相見。兵人踰垣而入，進藥於王。王不肯飲，曰：「佛教，自殺者不復得人身。」兵人以被掩殺之。</font><font size=4px color="#009090"><font size=4px>〔復，扶又翻。考異曰：宋本紀，「九月己丑，零陵王薨」；晉本紀，「九月丁丑」；據長曆，九月丙午朔，無己丑丁丑，今不書日。〕</font></font><font size=4px>帝帥百官臨於朝堂三日。</font><font size=4px color="#009090"><font size=4px>〔自是之後，禪讓之君，罕得全矣。帥，讀曰率。臨，力鴆翻。朝，直遙翻。〕</font></font><font size=4px>

 　　14庚戌，魏主還宮。

 　　冬，十月，己亥，詔以河西王蒙遜為鎮軍大將軍、開府儀同三司、涼州刺史。

 　　己亥，魏主如代。

 　　十一月，辛亥，葬晉恭帝于沖平陵，帝帥百官瞻送。

 　　十二月，丙申，魏主西巡，至雲中。

 　　秦王熾磐遣征西將軍孔子等帥騎二萬擊契汗禿真於羅川。</font><font size=4px color="#009090"><font size=4px>〔契，欺訖翻。汗，音寒。〕</font></font><font size=4px>

 　　河西王蒙遜所署晉昌太守唐契據契叛，蒙遜遣世子政德討之。契，瑤之子也。</font><font size=4px color="#009090"><font size=4px>〔唐瑤見一百十一卷晉安帝隆安四年。〕</font></font><font size=4px>

 　　上之為宋公也，謝瞻為宋臺中書侍郎，其弟晦為右衛將軍。時晦權遇已重，自彭城還都迎家，</font><font size=4px color="#009090"><font size=4px>〔上為宋公，建宋臺於彭城。〕</font></font><font size=4px>賓客輻湊，門巷填咽。瞻在家驚駭，謂晦曰：「汝名位未多，而人歸趣乃爾！</font><font size=4px color="#009090"><font size=4px>〔趣，七喻翻。〕</font></font><font size=4px>吾家素以恬退為業，不願干豫時事，交遊不過親朋。而汝遂勢傾朝野，</font><font size=4px color="#009090"><font size=4px>〔朝，直遙翻。〕</font></font><font size=4px>此豈門戶之福邪！」乃以籬隔門庭曰：「吾不忍見此。」及還彭城，言於宋公曰：「臣本素士，父祖位不過二千石。</font><font size=4px color="#009090"><font size=4px>〔瞻、晦，晉太常謝裒之玄孫，於謝安為從孫，是其高曾與謝安同其所自出，但名位不及耳。〕</font></font><font size=4px>弟年始三十，志用凡近，榮冠臺府，</font><font size=4px color="#009090"><font size=4px>〔冠，古玩翻。〕</font></font><font size=4px>位任顯密。福過災生，其應無遠，特乞降黜，以保衰門。」前後屢陳之。晦或以朝廷密事語瞻，</font><font size=4px color="#009090"><font size=4px>〔語，牛倨翻。〕</font></font><font size=4px>瞻故向親舊陳說，用為戲笑，以絕其言。及上即位，晦以佐命功，位任益重，瞻愈憂懼。是歲，瞻為豫章太守，遇病不療。臨終，遺晦書曰：「吾得啟體辛全，亦何所恨！</font><font size=4px color="#009090"><font size=4px>〔遺，于季翻。曾子有疾，召門弟子曰：「啟予足，啟予手。詩云『戰戰兢兢，如臨深淵，如屢薄冰，』而今而後，吾知免夫，小子！」孔子曰：「身體髮膚，受之父母，不敢毀傷。父母全而生之，子全而歸之。」〕</font></font><font size=4px>弟思自勉勵，為國為家。」</font><font size=4px color="#009090"><font size=4px>〔居寵思危，謝瞻有焉。為謝晦殺身亡家張本。為，于偽翻。〕</font></font><font size=4px>

 　　三年（壬戌、四二二）

 　　1春，正月，甲辰朔，魏主自雲中西巡，至屋竇城。</font><font size=4px color="#009090"><font size=4px>〔據北史，屋竇城在薛林山東。〕</font></font><font size=4px>

 　　2癸丑，以徐羨之為司空、錄尚書事，刺史如故。江州刺史王弘為衛將軍、開府儀同三司；中領軍謝晦為領軍將軍兼散騎常侍，入直殿省，總統宿衛。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>徐羨之起自布衣，</font><font size=4px color="#009090"><font size=4px>〔徐羨之為桓脩撫軍中兵參軍，與帝同府，深相親結；及起義兵，益見親任。〕</font></font><font size=4px>又無術學，直以志力局度，一旦居廊廟，朝野推服，咸謂有宰臣之望。沈密寡言，不以憂喜見色；</font><font size=4px color="#009090"><font size=4px>〔朝，直遙翻。沈，持林翻，見，賢遍翻。〕</font></font><font size=4px>頗工弈棋、觀戲，常若未解，</font><font size=4px color="#009090"><font size=4px>〔解，戶買翻，曉也。〕</font></font><font size=4px>當世倍以此推之。傳亮、蔡廓常言：「徐公曉萬事，安異同。」嘗與傅亮、謝晦宴聚，亮、晦才學辯博，羨之風度詳整，時然後言。鄭鮮之歎曰：「觀徐、傳言論，不復以學問為長。」</font><font size=4px color="#009090"><font size=4px>〔復，扶又翻。〕</font></font><font size=4px>

 　　3秦征西將軍孔子等大破契汗禿真，</font><font size=4px color="#009090"><font size=4px>〔契，欺訖翻，汗音寒。禿，吐谷翻。〕</font></font><font size=4px>獲男女二萬口，牛羊五十餘萬頭。禿真帥騎數千西走，其別部樹奚帥戶五千降秦。</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>

 　　4二月，丁丑，詔分豫州淮以東為南豫州，治歷陽，以彭城王義康為刺史。</font><font size=4px color="#009090"><font size=4px>〔義熙之初，帝欲開拓河南，綏定豫土，至九年，割揚州大江以西、大雷以北悉屬豫州。至是，以淮西之地為北豫州，治汝南。沈約志，南豫州領歷陽、南譙、廬江、南汝陰、南梁、晉熙、晉熙、弋陽、安豐、南汝南、新蔡、東郡、南穎、穎川、西汝陰、汝陽、陳留、南陳左郡、邊城左郡、光城左郡十九郡。按徐志及永初郡國志止領十三郡，蓋沈志有景平以後續置郡在其間也。〕</font></font><font size=4px>又分荊州十郡置湘州，治臨湘，</font><font size=4px color="#009090"><font size=4px>〔晉安帝義熙十三年省湘州，今復置。臨湘，漢舊縣，唐為潭州長沙縣。〕</font></font><font size=4px>以左衛將軍張卲為刺史。

 　　5丙戌，魏主還宮。

 　　6三月，上不豫，太尉長沙王道憐、司空徐羨之、尚書僕射傅亮、領軍將軍謝晦、護軍將軍檀道濟並入侍醫藥。群臣請祈禱神祇，上不許，唯使侍中謝方明以疾告宗廟而已。上性不信奇怪，微時多符瑞，及貴，史官審以所聞，上拒而不答。

 　　檀道濟出為鎮北將軍、南兗州刺史，鎮廣陵，悉監淮南諸軍。</font><font size=4px color="#009090"><font size=4px>〔晉成帝立南兗州，治京口，自此治廣陵，領廣陵、海陵、山陽、盱眙、秦郡、南沛等郡。監，工銜翻。〕</font></font><font size=4px>

 　　皇太子多狎群小，謝晦言於上曰：「陛下春秋既高，宜思存萬世，神器至重，不可使負荷非才。」</font><font size=4px color="#009090"><font size=4px>〔晦發此言，已有廢昏立明之意。荷，下可翻。又音如字。〕</font></font><font size=4px>上曰：「廬陵何如﹖」晦曰：「臣請觀焉。」出造廬陵王義真，</font><font size=4px color="#009090"><font size=4px>〔造，七到翻。〕</font></font><font size=4px>義真盛欲與談，晦不甚答。還曰：「德輕於才，非人主也。」丁未，出義真為都督南豫，豫，雍，司，秦，并六州諸軍事、車騎將軍、開府儀同三司、南豫州刺史。</font><font size=4px color="#009090"><font size=4px>〔為晦等殺義真張本。雍，於用翻。騎，奇寄翻。〕</font></font><font size=4px>是後，大州率加都督，多者或至五十州，不可復詳載矣。</font><font size=4px color="#009090"><font size=4px>〔迄宋之季，境內惟二十二州。至梁武帝時，沿邊分置諸州，始有五十州。復，扶又翻。〕</font></font><font size=4px>

 　　7帝疾瘳，</font><font size=4px color="#009090"><font size=4px>〔瘳，丑留翻。〕</font></font><font size=4px>己未，大赦。

 　　8秦、雍流民南入梁州；庚申，遣使送絹萬匹，且漕荊、雍之穀以賑之。</font><font size=4px color="#009090"><font size=4px>〔秦雍之雍，古雍州也，關中之地。荊雍之雍，晉末所置南雍州也，治襄陽。使，疏吏翻。賑，之忍翻。〕</font></font><font size=4px>

 　　9刁逵之誅也，</font><font size=4px color="#009090"><font size=4px>〔事見一百十三卷晉安帝元興三年。〕</font></font><font size=4px>其子彌亡命。辛酉，彌帥數十人入京口，</font><font size=4px color="#009090"><font size=4px>〔帥，讀曰率。〕</font></font><font size=4px>太尉留府司馬陸仲元擊斬之。</font><font size=4px color="#009090"><font size=4px>〔時長沙王道憐以太尉鎮京口，入侍醫藥，故有留府。〕</font></font><font size=4px>

 　　10乙丑，魏河南王曜卒。

 　　11夏，四月，甲戌，魏立皇子燾為太平王，拜相國，加大將軍；丕為樂平王，彌為安定王，範為樂安王，健為永昌王，崇為建寧王，俊為新興王。

 　　乙亥，詔封仇池公楊盛為武都王。

 　　秦王熾磐以折衝將軍乞伏是辰為西胡校尉，築列渾城於汁羅以鎮之。</font><font size=4px color="#009090"><font size=4px>〔汁羅蓋即羅川之地。〕</font></font><font size=4px>

 　　14五月，帝疾甚，召太子誡之曰：「檀道濟雖有幹略，而無遠志，非如兄韶有難御之氣也。徐羨之、傅亮，當無異圖。謝晦數從征伐，頗識機變，若有同異，必此人也。」</font><font size=4px color="#009090"><font size=4px>〔帝固有疑晦之心矣。數，所角翻。〕</font></font><font size=4px>又為手詔曰：「後世若有幼主，朝事一委宰相，母后不煩臨朝。」</font><font size=4px color="#009090"><font size=4px>〔朝，直遙翻。〕</font></font><font size=4px>司空徐羨之、中書令傅亮、領軍將軍謝晦、鎮北將軍檀道濟同被顧命。癸亥，帝殂於西殿。</font><font size=4px color="#009090"><font size=4px>〔年六十。自是以後，南北朝之君沒皆稱殂。被，皮義翻。顧，音古。〕</font></font><font size=4px>帝清簡寡欲，嚴整有法度，被服居處，儉於布素，遊宴甚稀，嬪御至少。</font><font size=4px color="#009090"><font size=4px>〔處，昌呂翻。少，詩沼翻。〕</font></font><font size=4px>嘗得後秦高祖從女，</font><font size=4px color="#009090"><font size=4px>〔後秦王興，廟號高祖。從，才用翻。〕</font></font><font size=4px>有盛寵，頗以廢事；謝晦微諫，即時遣出。財帛皆在外府，內無私藏。</font><font size=4px color="#009090"><font size=4px>〔藏，徂浪翻。〕</font></font><font size=4px>嶺南嘗獻入筒細布一端八丈，帝惡其精麗勞人，</font><font size=4px color="#009090"><font size=4px>〔揚雄蜀都賦曰：布則蜘蛛作絲，不可見風；筩中黃潤，一端數金。言其細也。惡，烏路翻。〕</font></font><font size=4px>即付有司彈太守，</font><font size=4px color="#009090"><font size=4px>〔彈，徒丹翻。〕</font></font><font size=4px>以布還之，并制嶺南禁作此布。公主出適，遣送不過二十萬，無錦繡之物。內外奉禁，莫敢為侈靡。

 　　太子即皇帝位，年十七，大赦，尊皇太后曰太皇太后，立妃司馬氏為皇后。后，晉恭帝女海鹽公主也。

 　　魏主服寒食散，頻年藥發，災異屢見，</font><font size=4px color="#009090"><font size=4px>〔見，賢遍翻。〕</font></font><font size=4px>頗以自憂。遣中使密問白馬公崔浩曰：</font><font size=4px color="#009090"><font size=4px>〔使，疏吏翻。〕</font></font><font size=4px>「屬者日食趙、代之分。</font><font size=4px color="#009090"><font size=4px>〔屬者，猶言比者、近者。屬，之欲翻。分，扶問翻。〕</font></font><font size=4px>朕疾彌年不愈，恐一旦不諱，諸子並少，</font><font size=4px color="#009090"><font size=4px>〔少，詩照翻。〕</font></font><font size=4px>將若之何﹖其為我思身後之計！」</font><font size=4px color="#009090"><font size=4px>〔為，于偽翻。〕</font></font><font size=4px>浩曰：「陛下春秋富盛，行就平愈；必不得已，請陳瞽言。自聖代龍興，不崇儲貳，是以永興之始，社稷幾危。</font><font size=4px color="#009090"><font size=4px>〔事見一百十五卷晉安帝義熙五年。幾，居希翻，又音祁。〕</font></font><font size=4px>今宜早建東宮，選賢公卿以為師傅，左右信臣以為賓友；入總萬機，出撫戎政。如此，則陛下可以優遊無為，頤神養壽。萬歲之後，國有成主，民有所歸，姦宄息望，禍無自生矣。皇子燾年將周星，</font><font size=4px color="#009090"><font size=4px>〔歲星十二年一周天。〕</font></font><font size=4px>明叡溫和，立子以長，禮之大經，若必待成人然後擇之，倒錯天倫，則召亂之道也。」</font><font size=4px color="#009090"><font size=4px>〔倒錯，謂廢長立少。長知兩翻；下同。〕</font></font><font size=4px>魏主復以問南平公長孫嵩。</font><font size=4px color="#009090"><font size=4px>〔復，扶又翻。〕</font></font><font size=4px>對曰：「立長則順，置賢則人服；燾長且賢，天所命也。帝從之，立太平王燾為皇太子，使之居正殿臨朝，為國副主。</font><font size=4px color="#009090"><font size=4px>〔朝，直遙翻。〕</font></font><font size=4px>以長孫嵩及山陽公奚斤、</font><font size=4px color="#009090"><font size=4px>〔魏收官氏志：後魏獻帝弟為達奚氏，孝文改為奚氏。〕</font></font><font size=4px>北新公安同為左輔，坐東廂，西面；崔浩與太尉穆觀、散騎常侍代人丘堆為右弼，</font><font size=4px color="#009090"><font size=4px>〔後魏孝文以獻帝第五兄敦丘氏為丘氏。〕</font></font><font size=4px>坐西廂，東面；百官總己以聽焉。</font><font size=4px color="#009090"><font size=4px>〔坐東廂者西面，坐西廂者東面，皆朝拱皇太子。〕</font></font><font size=4px>帝避居西宮，時隱而窺之，</font><font size=4px color="#009090"><font size=4px>〔自隱蔽其身而窺之也。〕</font></font><font size=4px>聽其決斷，</font><font size=4px color="#009090"><font size=4px>〔斷，丁亂翻。〕</font></font><font size=4px>大悅，謂侍臣曰：「嵩宿德舊臣，歷事四世，功存社稷；</font><font size=4px color="#009090"><font size=4px>〔嵩事昭成帝及道武帝、明元帝及太子燾為四世。〕</font></font><font size=4px>斤辯捷智謀，名聞遐邇；</font><font size=4px color="#009090"><font size=4px>〔聞，音問。〕</font></font><font size=4px>同曉解俗情，明練於事；觀達於政要，識吾旨趣；浩博聞強識，精察天人；堆雖無大用，然在公專謹。以此六人輔相太子，吾與汝曹巡行四境，伐叛柔服，足以得志於天下矣。」</font><font size=4px color="#009090"><font size=4px>〔解，胡買翻。行，下盂翻。〕</font></font><font size=4px>

 　　嵩實姓拔拔，斤姓達奚，觀姓丘穆陵，堆姓丘敦。是時，魏之群臣出於代北者，姓多重複，及高祖遷洛，始皆改之。舊史惡</font><span class="h"><font size=4px>【章：甲十六行本「惡」作「患」；乙十一行本同；孔本同；張校同。】</font></font><font size=4px>其煩雜難知，故皆從後姓以就簡易，今從之。

 　　魏主又以典東西部劉絜、門下奏事代人古弼、</font><font size=4px color="#009090"><font size=4px>〔重，直龍翻。惡，烏路翻。易，以豉翻。道武天賜四年，置侍官，侍直左右，出納詔命。魏書官氏志：內入諸姓，吐奚氏為古氏。〕</font></font><font size=4px>直郎徒河盧魯元</font><font size=4px color="#009090"><font size=4px>〔拓跋與慕容、段氏同出鮮卑，其後強盛，謂東種為徒河。官氏志：內入諸姓，吐伏盧氏為盧氏。〕</font></font><font size=4px>忠謹恭勤，使之給侍東宮，分典機要，宣納辭令。太子聰明，有大度；群臣時奏所疑，帝曰：「此非我所知，當決之汝曹國主也。」

 　　六月，壬申，以尚書僕射傅亮為中書監、尚書令，以領軍將軍謝晦領中書令，侍中謝方明為丹楊尹。方明善治郡，</font><font size=4px color="#009090"><font size=4px>〔治，直之翻。〕</font></font><font size=4px>所至有能名；承代前人，不易其政，必宜改者，則以漸移變，使無迹可尋。

 　　戊子，長沙景王道憐卒。

 　　魏建義將軍刁雍寇青州，州兵擊破之。雍收散卒，走保大鄉山，</font><font size=4px color="#009090"><font size=4px>〔魏收地形志：濟陰郡乘氏縣有大鄉城。雍，於容翻。〕</font></font><font size=4px>

 　　秋，七月，己酉，葬武皇帝于初寧陵，</font><font size=4px color="#009090"><font size=4px>〔陵在丹陽建康縣蔣山。〕</font></font><font size=4px>廟號高祖。

 　　河西王蒙遜遣前將軍沮渠成都帥眾一萬，耀兵嶺南，遂屯五澗。</font><font size=4px color="#009090"><font size=4px>〔蓋耀兵於洪池嶺南，而還屯五澗也。沮，子余翻。帥，讀曰率，下同。〕</font></font><font size=4px>九月，秦王熾磐遣征北將軍出連虔等帥騎六千擊之。

 　　初，魏主聞高祖克長安，</font><font size=4px color="#009090"><font size=4px>〔見上卷晉安帝義熙十三年。〕</font></font><font size=4px>大懼，遣使請和，自是每歲交聘不絕。及高祖殂，殿中將軍沈範等奉使在魏，</font><font size=4px color="#009090"><font size=4px>〔晉置二衛，仍置殿中將軍。使，疏吏翻；下同。〕</font></font><font size=4px>還，及河，魏主遣人追執之，議發兵取洛陽、虎牢、滑臺。崔浩諫曰：「陛下不以劉裕欻起，納其使貢，</font><font size=4px color="#009090"><font size=4px>〔欻，許勿翻。〕</font></font><font size=4px>裕亦敬事陛下。不幸今死，遽乘喪伐之，雖得之不足為美。且國家今日亦未能一舉取江南也，而徒有伐喪之名，</font><font size=4px color="#009090"><font size=4px>〔禮不伐喪。〕</font></font><font size=4px>竊為陛下不取。</font><font size=4px color="#009090"><font size=4px>〔為，于偽翻。〕</font></font><font size=4px>臣謂宜遣人弔祭，存其孤弱，恤其凶災，使義聲布於天下，則江南不攻自服矣。況裕新死，黨與未離，兵臨其境，必相帥拒戰，</font><font size=4px color="#009090"><font size=4px>〔帥，讀曰率。〕</font></font><font size=4px>功不可必。不如緩之，待其強臣爭權，變難必起，</font><font size=4px color="#009090"><font size=4px>〔難，乃旦翻。〕</font></font><font size=4px>然後命將出師，可以兵不疲勞，坐收淮北也。」</font><font size=4px color="#009090"><font size=4px>〔將，即亮翻。〕</font></font><font size=4px>魏主曰：「劉裕乘姚興之死而滅之，</font><font size=4px color="#009090"><font size=4px>〔事見一百十七卷晉安帝義熙十二年及上卷義熙十三年。〕</font></font><font size=4px>今我乘裕喪而伐之，何為不可﹖」浩曰：「不然。姚興死，諸子交爭，故裕乘舋伐之。今江南無舋，不可比也。」</font><font size=4px color="#009090"><font size=4px>〔舋，與釁同，許覲翻。〕</font></font><font size=4px>魏主不從，假司空奚斤節，加晉兵大將軍、行揚州刺史，使督宋兵將軍，交州刺史周幾、</font><font size=4px color="#009090"><font size=4px>〔後魏孝文以獻帝次兄普氏之後為周氏。〕</font></font><font size=4px>吳兵將軍，廣州刺史公孫表同入寇。</font><font size=4px color="#009090"><font size=4px>〔晉兵、宋兵、吳兵、鄭兵、楚兵等將軍，皆魏所置。〕</font></font><font size=4px>

 　　乙巳，魏主如灅南宮，遂如廣甯。</font><font size=4px color="#009090"><font size=4px>〔晉愍帝建興元年，猗盧築新平城於灅北，其後築宮於灅南。酈道元曰：廣甯去平城五十里。廣甯縣，漢屬上谷郡，晉太康中立為郡。灅，力水翻。〕</font></font><font size=4px>

 　　辛亥，魏人筑平城外郭，周围三十二里。

 　　魏主如喬山。</font><font size=4px color="#009090"><font size=4px>〔五代志：喬山在涿郡懷戎縣。劉昫曰：唐媯州懷戎縣，後漢上谷之潘縣也。〕</font></font><font size=4px>遂東如幽州；冬，十月，甲戌，還宮。

 　　魏軍將發，公卿集議於監國之前，</font><font size=4px color="#009090"><font size=4px>〔監，工銜翻。〕</font></font><font size=4px>以先攻城與先略地。奚斤欲先攻城，崔浩曰：「南人長於守城。昔苻氏攻襄陽，經年不拔。</font><font size=4px color="#009090"><font size=4px>〔事見一百四卷晉孝武太元三年、四年。〕</font></font><font size=4px>今以大兵坐攻小城，若不時克，挫傷軍勢，敵得徐嚴而來，我怠彼銳，此危道也。不如分軍略地，至淮為限，列置守宰，收斂租穀，則洛陽、滑臺、虎牢更在軍北，絕望南救，必沿河東走；不則為囿中之物，</font><font size=4px color="#009090"><font size=4px>〔不，讀曰否。〕</font></font><font size=4px>何憂其不獲也！」公孫表固請攻城，魏主從之。

 　　於是奚斤等帥步騎二萬，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>濟河，營於滑臺之東。時司州刺史毛德祖戍虎牢，東郡太守王景度告急於德祖，</font><font size=4px color="#009090"><font size=4px>〔王景度以東郡太守戍滑臺。〕</font></font><font size=4px>德祖遣司馬翟廣等將步騎三千救之。</font><font size=4px color="#009090"><font size=4px>〔翟，萇伯翻。將，即亮翻；下同。〕</font></font><font size=4px>

 　　先是，司馬楚之聚眾在陳留之境，聞魏兵濟河，遣使迎降。</font><font size=4px color="#009090"><font size=4px>〔先，悉薦翻。使，疏吏翻。降，戶江翻。〕</font></font><font size=4px>魏以楚之為征南將軍、荊州刺史，使侵擾北境。</font><font size=4px color="#009090"><font size=4px>〔此謂宋之北境。〕</font></font><font size=4px>德祖遣長社令王法政將五百人戍邵陵，</font><font size=4px color="#009090"><font size=4px>〔邵陵縣，漢屬汝南郡，晉以後屬潁川郡。杜佑曰：蔡州郾陵縣有古召陵城。〕</font></font><font size=4px>將軍劉憐將二百騎戍雍丘以備之。楚之引兵襲憐，不克。會臺送軍資，憐出迎之，酸棗民王玉馳以告魏。</font><font size=4px color="#009090"><font size=4px>〔酸棗縣自漢以來屬陳留郡，唐屬滑州。〕</font></font><font size=4px>丁酉，魏尚書滑稽引兵襲倉垣，</font><font size=4px color="#009090"><font size=4px>〔康曰：滑，戶八切，姓也，本滑伯國，姬姓，其後因國為氏。漢有詹事滑典。〕</font></font><font size=4px>兵吏悉踰城走，陳留太守馮翊嚴稜詣斤降。魏以王玉為陳留太守，給兵守倉垣。</font><font size=4px color="#009090"><font size=4px>〔魏收地形志：陳留郡治浚儀縣，有倉垣城。〕</font></font><font size=4px>

 　　奚斤等攻滑臺，不拔，求益兵，魏主怒，切責之。壬辰，自將諸國兵五萬餘人南出天關，踰恆嶺，</font><font size=4px color="#009090"><font size=4px>〔此即晉孝武太元二十一年燕主垂襲魏平城之路，魏主珪既平中山，自望都鐵關鑿恆嶺至代五百餘里。將，即亮翻；下同。〕</font></font><font size=4px>為斤等聲援。

 　　秦出連虔與河西沮渠成都戰，禽之。</font><font size=4px color="#009090"><font size=4px>〔沮渠成都時屯五澗。〕</font></font><font size=4px>

 　　十一月，魏太子燾將兵出屯塞上，</font><font size=4px color="#009090"><font size=4px>〔魏主南援攻河南之兵，故太子屯塞上以備柔然。〕</font></font><font size=4px>使安定王彌與安同居守。</font><font size=4px color="#009090"><font size=4px>〔守，式又翻。〕</font></font><font size=4px>

 　　庚戌，奚斤等急攻滑臺，拔之。王景度出走；景度司馬陽瓚為魏所執，不降而死。</font><font size=4px color="#009090"><font size=4px>〔瓚，藏旱翻。降，戶江翻。〕</font></font><font size=4px>魏主以成皋侯苟兒為兗州刺史，鎮滑臺。</font><font size=4px color="#009090"><font size=4px>〔魏書官氏志：內入諸姓，若干氏為苟氏。〕</font></font><font size=4px>

 　　斤等進擊翟廣等於土樓，破之，</font><font size=4px color="#009090"><font size=4px>〔土樓在虎牢東。九域志，澶州臨河縣有土樓鎮。〕</font></font><font size=4px>乘勝進逼虎牢；毛德祖與戰，屢破之。魏主別遣黑擡將軍于栗磾將三千人屯河陽，謀取金墉，</font><font size=4px color="#009090"><font size=4px>〔擡，色角翻。磾，丁奚翻。〕</font></font><font size=4px>德祖遣振威將軍竇晃等緣河拒之。 十二月，丙戌，魏主至冀州，遣楚兵將軍、徐州刺史叔孫建將兵自平原濟河，徇青、兗。豫州刺史劉粹遣治中高道瑾將步騎五百據項城，</font><font size=4px color="#009090"><font size=4px>〔宋豫州領汝南、新蔡、 譙、梁、陳、南頓、潁川、汝陽、汝陰、陳留等郡。〕</font></font><font size=4px>徐州刺史王仲德將兵屯湖陸。</font><font size=4px color="#009090"><font size=4px>〔徐州領彭城、沛、下邳、蘭陵、東海、東莞、東安、琅邪、淮陽、陽平、濟 陰、北濟陰、鍾離、馬頭等郡。〕</font></font><font size=4px>于栗磾濟河，與奚斤并力攻竇晃等，破之。

 　　魏主遣中領軍代人娥清、期思侯柔然閭大肥將兵七千人會周幾、叔孫建南渡河，軍于碻磝，</font><font size=4px color="#009090"><font size=4px>〔碻磝城臨河津，後魏為濟州治所。水經註曰：城即故茌平縣也。〕</font></font><font size=4px>癸未，兗州刺史徐琰棄尹卯南走。</font><font size=4px color="#009090"><font size=4px>〔水經：濟水自須昌縣西北逕漁山東，又北過穀城縣西。註云：濟水側岸有尹卯壘，南去漁山四十餘里。是穀城縣界故春秋之小穀城也。〕</font></font><font size=4px>於是泰山、高平、金鄉等郡皆沒於魏。</font><font size=4px color="#009090"><font size=4px>〔金鄉縣，漢屬山陽，晉屬高平，蓋晉末分置郡也。〕</font></font><font size=4px>叔孫建等東入青州，司馬愛之、季之先聚眾於濟東，皆降於魏，</font><font size=4px color="#009090"><font size=4px>〔濟水之東則青州界。濟，子禮翻。〕</font></font><font size=4px>

 　　戊子，魏兵逼虎牢。青州刺史東莞竺夔鎮東陽城，</font><font size=4px color="#009090"><font size=4px>〔青州自曹嶷以來 治廣固。武帝克慕容超，夷其城，青州遷治東陽城，在廣縣西南。宋白曰：今青州治益都縣，州東城即東陽城。晉武帝太康初，分琅邪立東莞郡。青州領齊、濟南、 高密、樂安、平昌、北海、東萊、太原、長廣等郡。莞，音官。〕</font></font><font size=4px>遣使告急。</font><font size=4px color="#009090"><font size=4px>〔使，疏吏翻。〕</font></font><font size=4px>己丑，詔南兗州刺史檀道濟監征討諸軍事，</font><font size=4px color="#009090"><font size=4px>〔監，工銜翻。〕</font></font><font size=4px>與王仲 德共救之。廬陵王義真遣龍驤將軍沈叔貍將三千人就劉粹，量宜赴援。</font><font size=4px color="#009090"><font size=4px>〔義真時鎮壽陽，劉粹時鎮懸瓠。驤，思將翻。量音良。〕</font></font><font size=4px>

 　　秦王熾磐徵秦州牧曇達為左丞相、征東大將軍。</font><font size=4px color="#009090"><font size=4px>〔曇，徒含翻。〕</font></font><font size=4px>

 　　營陽王</font><font size=4px color="#009090"><font size=4px>〔諱義符，小字車兵，武帝長子也。考異曰：宋本紀，高氏小史皆作「滎陽」；臧后、謝晦、蔡廓傳作「營陽」。營陽，南方郡名也，今從之。〕</font></font><font size=4px>

 　　景平元年（癸亥、四二三）

 　　1春，正月，己亥朔，大赦，改元。

 　　2辛丑，帝祀南郊。

 　　3魏于栗磾攻金墉，癸卯，河南太守王涓之棄城走。魏主以栗磾為豫州刺史，鎮洛陽。</font><font size=4px color="#009090"><font size=4px>〔磾，丁奚翻。〕</font></font><font size=4px>

 　　4魏主南巡恆嶽，</font><font size=4px color="#009090"><font size=4px>〔恆，戶登翻。〕</font></font><font size=4px>丙辰，至鄴。</font><font size=4px color="#009090"><font size=4px>〔去年十二月已書魏主至冀州，今又書南巡恆嶽，必有一誤。〕</font></font><font size=4px>

 　　5己未，詔徵豫章太守蔡廓為吏部尚書，</font><font size=4px color="#009090"><font size=4px>〔自晉以來，謂吏部尚書為大尚書，以其在諸曹之右，且其權任要重也。〕</font></font><font size=4px>廓謂傅亮曰：「選事若悉以見付，不論；</font><font size=4px color="#009090"><font size=4px>〔不論者，不復置議論於辭受之際也。〕</font></font><font size=4px>不然，不能拜也。」亮以語錄事尚書徐羨之，</font><font size=4px color="#009090"><font size=4px>〔語，牛倨翻。「錄事尚書」當作「錄尚書事。」〕</font></font><font size=4px>羨之曰：「黃、散以下悉以委蔡，吾徒不復措懷；</font><font size=4px color="#009090"><font size=4px>〔黃、散，謂黃門侍郎及散騎常侍、侍郎也。復，扶又翻。〕</font></font><font size=4px>自此以上，故宜共參同異。」廓曰：「我不能為徐干木署紙尾！」</font><font size=4px color="#009090"><font size=4px>〔為，于偽翻。〕</font></font><font size=4px>遂不拜。干木，羨之小字也。選案黃紙，錄尚書與吏部尚書連名，</font><font size=4px color="#009090"><font size=4px>〔選案，選曹文案也。洪邁曰：葉石林言制敕用黃紙始高宗時，非也。晉恭帝時，王韶之遷黃門侍郎，凡諸詔黃，皆其辭也。則東晉時已用黃紙寫詔矣。又，宋明帝時，吏部尚書褚淵就赭圻行選，是役也，皆先戰授位，版檄不供，由是有黃紙札。則宋世就軍補官賞功，又多用黃紙矣。又，徐羨之召蔡廓為吏部尚書，廓曰：「我不能為徐干木署紙尾，」則是宋世以黃紙為案矣。至齊世，立左、右丞書案之制：曰白案，則右丞書名在上，左丞次書；黃案，則左丞上書，右丞下書。雖世遠莫知何者之為黃案，何者之為白案，所可知者，其紙已分黃、白二色決矣。至東昏時，閹人以紙包裹魚肉還家，並是五省黃案。然則文書之用黃紙，其來已久。高宗時，凡謄寫詔制以下州縣始皆用黃紙耳；概言詔書用黃紙始於高宗，不審也。選，須絹翻。〕</font></font><font size=4px>故廓云然。

 　　沈約論曰：蔡廓固辭銓衡，恥為志屈；豈不知選、錄同體，義無偏斷乎！</font><font size=4px color="#009090"><font size=4px>〔吏部典選；錄尚書兼錄諸曹尚書事。斷，丁亂翻。〕</font></font><font size=4px>良以主闇時難，不欲居通塞之任。</font><font size=4px color="#009090"><font size=4px>〔銓衡之任，得其人則賢路通，不得其人則賢路塞。塞，悉則翻。〕</font></font><font size=4px>遠矣哉！

 　　庚申，檀道济军于彭城。

 　　魏叔孫建入臨淄，所向城邑皆潰。</font><font size=4px color="#009090"><font size=4px>〔考異曰：索虜傳云：「虜又遣楚兵將軍、徐州刺史、安平公涉歸幡能 健，越兵將軍、青州刺史、臨淄侯薛道千，陳兵將軍、淮州刺史壽張子張模東擊青州，所向城邑皆奔走。」本紀亦云「安平公涉歸寇青州」。按後魏書無涉歸等姓 名，蓋皆胡中舊名，即叔孫建等也。〕</font></font><font size=4px>竺夔聚民保東陽城，其不入城者，使各依據山險，芟夷禾稼，</font><font size=4px color="#009090"><font size=4px>〔芟，所銜翻。〕</font></font><font size=4px>魏軍至，無所得食。濟南太守垣苗帥眾依夔。</font><font size=4px color="#009090"><font size=4px>〔垣苗棄歷城依夔。濟，子禮翻。帥，讀曰率；下同。〕</font></font><font size=4px>

 　　刁雍見魏主於鄴，魏主曰：「叔孫建等入青州，民皆藏避，攻城不下。彼素服卿威信，</font><font size=4px color="#009090"><font size=4px>〔雍先聚兵河、濟之間。雍，於容翻。〕</font></font><font size=4px>今遣卿助之。」乃以雍為青州刺史，給雍騎，使行募兵以取青州。魏兵濟河向青州者凡六萬騎，</font><font size=4px color="#009090"><font size=4px>〔騎，奇寄翻。〕</font></font><font size=4px>刁雍募兵得五千人，撫慰士民，皆送租供軍。

 　　7柔然寇魏邊。二月，戊辰，魏築長城，自赤城西至五原，延袤二千餘里，</font><font size=4px color="#009090"><font size=4px>〔袤，音茂。〕</font></font><font size=4px>備置戍卒，以備柔然。

 　　8丁丑，太皇太后蕭氏殂。

 　　9河西王蒙遜及吐谷渾王阿柴皆遣使入貢。</font><font size=4px color="#009090"><font size=4px>〔使，疏吏翻。〕</font></font><font size=4px>庚辰，詔以蒙遜為都督涼，秦，河沙四州諸軍事、驃騎大將軍、涼州牧、河西王；以阿柴為督塞表諸軍事、安西將軍、沙州刺史、澆河公。</font><font size=4px color="#009090"><font size=4px>〔吐谷渾據塞外沙漒之地，故令督塞表諸軍事。澆，堅堯翻。〕</font></font><font size=4px>

 　　10三月，壬子，葬孝懿皇后于興寧陵，</font><font size=4px color="#009090"><font size=4px>〔興寧陵在晉陵丹徒縣諫壁里雩山。〕</font></font><font size=4px>

 　　11魏奚斤、公孫表等共攻虎牢，魏主自鄴遣兵助之。毛德祖於城內穴地入七丈，分為六道，出魏圍外；募敢死之士四百人，使參軍范道基等帥之，從穴中出，掩襲其後。魏軍驚擾，斬首數百級，焚其攻具而還。</font><font size=4px color="#009090"><font size=4px>〔還，從宣翻；又如字。〕</font></font><font size=4px>魏兵雖退散，隨復更合，</font><font size=4px color="#009090"><font size=4px>〔復，扶又翻；下復嬰、未復、復作、復戰同。〕</font></font><font size=4px>攻之益急。

 　　奚斤自虎牢將步騎三千攻潁川太守李元德等於許昌，元德等敗走。魏以潁川人庾龍為潁川太守，戍許昌。

 　　毛德祖出兵與公孫表大戰，從朝至晡，殺魏兵數百。會奚斤自許昌還，合擊德祖，大破之，亡甲士千餘人，復嬰城自守。

 　　魏主又遣萬餘人從白沙渡河，屯濮陽南，</font><font size=4px color="#009090"><font size=4px>〔濮陽對岸則頓丘之境，白沙當在今澶州之界。〕</font></font><font size=4px>

 　　朝議以項城去魏不遠，</font><font size=4px color="#009090"><font size=4px>〔朝，直遙翻；下同。〕</font></font><font size=4px>非輕軍所抗，使劉粹召高道瑾還壽陽；若沈叔貍已進，亦宜且追。</font><span class="h"><font size=4px>【張：「追」作「退」。】</font></font><font size=4px>粹奏：「虜攻虎牢，未復南向，若遽攝軍捨項城，則淮西諸郡無所憑依；沈叔貍已頓肥口，</font><font size=4px color="#009090"><font size=4px>〔肥口，肥水入淮之口。〕</font></font><font size=4px>又不宜遽退。」時李元德帥散卒二百至項，劉粹使助高道瑾戍守，請宥其奔敗之罪，朝議並許之。

 　　乙巳，魏主畋於韓陵山，</font><font size=4px color="#009090"><font size=4px>〔魏郡鄴縣有韓陵山。〕</font></font><font size=4px>遂如汲郡，至枋頭。

 　　初，毛德祖在北，</font><font size=4px color="#009090"><font size=4px>〔毛德祖本滎陽人。武帝未取關、洛，德祖自北來歸。〕</font></font><font size=4px>與公孫表有舊。表有權略，德祖患之，乃與交通音問；密遣人說奚斤，云表與之連謀。每答表書，多所治定；</font><font size=4px color="#009090"><font size=4px>〔此曹操間韓、馬之智也。說，輸芮翻。治，直之翻。〕</font></font><font size=4px>表以書示斤，斤疑之，以告魏主。先是，表與太史令王亮少同營署，好輕侮亮；亮奏「表置軍虎東，不得便地，故令賊不時滅。」魏主素好術數，以為然，積前後忿，使人夜就帳中縊殺之。</font><font size=4px color="#009090"><font size=4px>〔先，悉薦翻。少，詩照翻。好，呼到翻。〕</font></font><font size=4px>

 　　乙卯，魏主濟自靈昌津，</font><font size=4px color="#009090"><font size=4px>〔靈昌津，古延津也；石勒襲劉曜，塗出於此，以河冰為神靈之助，改曰靈昌津。〕</font></font><font size=4px>遂如東郡、陳留。

 　　叔孫建將三萬騎逼東陽城，城中文武纔一千五百人，竺夔、垣苗悉力固守，時出奇兵擊魏，破之。魏步騎繞城列陳十餘里，大治攻具；夔作四重塹，魏人填其三重，為橦車以攻城，</font><font size=4px color="#009090"><font size=4px>〔陳，讀曰陣。重，直龍翻。治，直之翻。橦，與撞同，傳江翻，擣也。〕</font></font><font size=4px>夔遣人從地道中出，以大麻焴挽之令折。</font><font size=4px color="#009090"><font size=4px>〔焴，居曾翻，大索也，又居鄧翻。折，而設翻。〕</font></font><font size=4px>魏人復作長圍，進攻逾急。歷時浸久，城轉墮壞，</font><font size=4px color="#009090"><font size=4px>〔墮，讀曰隳；下墮其同。〕</font></font><font size=4px>戰士多死傷，餘眾困乏，旦暮且陷。檀道濟至彭城，以司、青二州並急，而所領兵少，</font><font size=4px color="#009090"><font size=4px>〔少，詩沼翻。〕</font></font><font size=4px>不足分赴；青州道近，竺夔兵弱，乃與王仲德兼行先救之。

 　　甲子，劉粹遣李元德襲許昌，斬庾龍。元德因留綏撫，并上租糧。</font><font size=4px color="#009090"><font size=4px>〔上，時掌翻。〕</font></font><font size=4px>

 　　魏主至盟津。于栗磾造浮橋於冶阪津。</font><font size=4px color="#009090"><font size=4px>〔郭緣生述征記曰：踐土，今冶阪城是。水經註：河陽縣故城在冶阪西北。魏土地記云：冶阪城，舊名漢祖渡，城險固，南 臨孟津，在洛陽西北四十二里。盟，讀曰孟。〕</font></font><font size=4px>乙丑，魏主引兵北濟，西如河內。娥清、周幾、閭大肥徇地至湖陸，高平民屯聚而射之。</font><font size=4px color="#009090"><font size=4px>〔射，而亦翻。〕</font></font><font size=4px>清等盡攻破高平諸縣，滅數千家，虜掠萬餘口；兗州刺史鄭順之戍湖陸，以兵少不敢出。

 　　魏主又遣并州刺史伊樓拔助奚斤攻虎牢；</font><font size=4px color="#009090"><font size=4px>〔伊婁，虜複姓。樓，與婁同。〕</font></font><font size=4px>毛德祖隨方抗拒，頗殺魏兵，而將士稍零落。

 　　夏，四月，丁卯，魏主如成皋，絕虎牢汲河之路。</font><font size=4px color="#009090"><font size=4px>〔北史：虎牢乏水，城內懸綆汲河。魏主令連艦上施轒轀，絕其汲路。〕</font></font><font size=4px>停三日，自督眾攻城，竟不能下，遂如洛陽觀石經。</font><font size=4px color="#009090"><font size=4px>〔石經，後漢蔡邕所書者，註詳見五十七卷漢靈帝熹平四年。〕</font></font><font size=4px>遣使祀嵩高。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　叔孫建攻東陽，墮其北城三十許步；</font><font size=4px color="#009090"><font size=4px>〔墮，讀曰隳。〕</font></font><font size=4px>刁雍請速入，建不許，遂不克。及聞檀道濟等將至，雍又謂建曰：「賊畏官軍突騎，以鎖連車為函陳。</font><font size=4px color="#009090"><font size=4px>〔函陳，方陳也。陳，讀曰陣。〕</font></font><font size=4px>大峴已南，處處狹隘，車不得方軌，雍請將所募兵五千據險以邀之，破之必矣。」</font><font size=4px color="#009090"><font size=4px>〔將，即亮翻。〕</font></font><font size=4px>時天暑，魏軍多疫。建曰：「兵人疫病過半，若相持不休，兵自死盡，何須復戰！今全軍而返，計之上也。」己巳，道濟軍于臨朐。</font><font size=4px color="#009090"><font size=4px>〔朐，音劬。考異曰：裴子野宋略作「乙巳」。按長曆，是月丁卯朔，無乙巳，必己巳也。〕</font></font><font size=4px>壬申，建等燒營及器械而遁；道濟至東陽，糧盡，不能追。竺夔以東陽城壞，不可守，移鎮不其城。</font><font size=4px color="#009090"><font size=4px>〔不其縣，前漢屬琅邪郡，後漢屬東萊郡，晉屬長廣郡。如淳曰：其，音基。賢曰：不其故城，在今萊州即墨縣西南。〕</font></font><font size=4px>

 　　叔孫建自東陽趨滑臺，</font><font size=4px color="#009090"><font size=4px>〔趨，七喻翻。〕</font></font><font size=4px>道濟分遣王仲德向尹卯。道濟停軍湖陸，仲德未至尹卯，聞魏兵已遠，還就道濟。刁雍遂留鎮尹卯，招集譙、梁、彭、沛民五千餘家，置二十七營以領之。

 　　蠻王梅安帥渠帥數十人入貢于魏。</font><font size=4px color="#009090"><font size=4px>〔帥渠帥，上讀曰率，下所類翻。〕</font></font><font size=4px>初，諸蠻本居江、淮之間，其後種落滋蔓，</font><font size=4px color="#009090"><font size=4px>〔種，章勇翻。蔓，音萬。〕</font></font><font size=4px>布於數州，東連壽春，西通巴、蜀，北接汝、潁，往往有之。在魏世不甚為患；及晉，稍益繁昌，漸為寇暴。及劉、石亂中原，諸蠻無所忌憚，漸復北徙，伊闕以南，滿於山谷矣。</font><font size=4px color="#009090"><font size=4px>〔據史，此諸蠻乃盤瓠之後也。復，扶又翻。〕</font></font><font size=4px>

 　　河西世子政德攻晉昌，克之。唐契及弟和、甥李寶同奔伊吾，</font><font size=4px color="#009090"><font size=4px>〔唐契以晉昌叛河西，見武帝永初二年。〕</font></font><font size=4px>招集遺民，歸附者至二千餘家，臣於柔然；柔然契為伊吾王。

 　　14秦王熾磐謂其群臣曰：「今宋雖奄有江南，夏人雄據關中，皆不足與也。獨魏主奕世英武，賢能為用，且讖云，『恆代之北當有真人』，吾將舉國而事之。」</font><font size=4px color="#009090"><font size=4px>〔讖，楚譖翻。〕</font></font><font size=4px>乃遣尚書郎慕者阿胡等入見于魏，</font><font size=4px color="#009090"><font size=4px>〔見，賢遍翻。〕</font></font><font size=4px>貢黃金二百斤，并陳伐夏方略。

 　　閏月，丁未，魏主如河內，登太行，至高都，</font><font size=4px color="#009090"><font size=4px>〔高都縣自漢以來屬上黨郡。劉昫曰：唐澤州晉城縣，漢高都縣地。行，戶剛翻。〕</font></font><font size=4px>

 　　叔孫建自滑臺西就奚斤，共攻虎牢。虎牢被圍二百日，</font><font size=4px color="#009090"><font size=4px>〔被，皮義翻。〕</font></font><font size=4px>無日不戰，勁兵戰死殆盡，而魏增兵轉多。魏人毀其外城，毛德祖於其內更築三重城以拒之，魏人又毀其二重。德祖唯保一城，晝夜相拒，將士眼皆生創；</font><font size=4px color="#009090"><font size=4px>〔重，直龍翻。人夜不得睡，則眼眊燥，以手揩之則生創。創，初良翻；下同。〕</font></font><font size=4px>德祖撫之以恩，終無離心。時檀道濟軍湖陸，劉粹軍項城，沈叔貍軍高橋，皆畏魏兵強，不敢進。丁巳，魏人作地道以洩虎牢城中井，井深四十丈，</font><font size=4px color="#009090"><font size=4px>〔深，式禁翻。〕</font></font><font size=4px>山勢峻峭，不可得防；城中人馬渴乏，被創者不復出血，重以飢疫。</font><font size=4px color="#009090"><font size=4px>〔被，皮義翻。復，扶又翻。重，直用翻。〕</font></font><font size=4px>魏仍急攻之，己未，城陷；將士欲扶德祖出走，德祖曰：「我誓與此城俱斃，義不使城亡而身存也！」魏主命將士：「得德祖者，必生致之。」將軍代人豆代田執德祖以獻。</font><font size=4px color="#009090"><font size=4px>〔豆，姓也。漢書有校尉豆如意。〕</font></font><font size=4px>將佐在城中者，皆為魏所虜，唯參軍范</font><span class="h"><font size=4px>【嚴：「范」改「沈」。】</font></font><font size=4px>道基將二百人突圍南還。</font><font size=4px color="#009090"><font size=4px>〔將，即亮翻。〕</font></font><font size=4px>魏士卒疫死者什二三。

 　　奚斤等悉定司、兗、豫諸郡縣，置守宰以撫之。</font><font size=4px color="#009090"><font size=4px>〔是時司州之地盡入於魏。兗州之地自湖陸以南，豫州之地自項城以南，皆為宋守，魏未能悉定諸郡縣也。〕</font></font><font size=4px>魏主命周幾鎮河南，河南人安之。

 　　徐羨之、傅亮、謝晦以亡失境土，上表自劾；</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>詔勿問。

 　　徐羨之兄子吳郡太守珮之頗豫政事，與侍中王韶之、程道惠、中書舍人邢安泰、潘盛結為黨友。時謝晦久病，不堪見客。珮之等疑其詐疾，有異圖，乃稱羨之意以告傅亮，欲令亮作詔誅之。</font><font size=4px color="#009090"><font size=4px>〔亮時進中書監，中書掌詔命。〕</font></font><font size=4px>亮曰：「我等三人同受顧命，豈可自相誅戮！諸君果行此事，亮當角巾步出掖門耳。」</font><font size=4px color="#009090"><font size=4px>〔宮門正南門曰端門，左右二門謂之左掖門、右掖門。〕</font></font><font size=4px>佩之等乃止。

 　　五月，魏主還平城，</font><font size=4px color="#009090"><font size=4px>〔考異曰：後魏帝紀：「五月庚寅，還次鴈門」，「庚寅，車駕至自南巡」，必有一誤，今皆不取。〕</font></font><font size=4px>

 　　六月，己亥，魏宜都文成王穆觀卒。

 　　丙辰，魏主北巡，至參合陂。

 　　秋，七月，</font><span class="h"><font size=4px>【章：甲十六行本「月」下有「癸酉」二字；乙十一行本同；孔本同；張校同；退齋校同。】</font></font><font size=4px>尊帝母張夫人為皇太后。

 　　魏主如三會屋侯泉；</font><font size=4px color="#009090"><font size=4px>〔魏收地形志：秀容郡肆盧縣治新會城，真君七年併三會城屬焉。〕</font></font><font size=4px>八月，辛丑，如馬邑，觀灅源，</font><font size=4px color="#009090"><font size=4px>〔灅，力水翻。〕</font></font><font size=4px>

 　　柔然寇河西，河西王蒙遜命世子政德擊之。政德輕騎進戰，</font><font size=4px color="#009090"><font size=4px>〔騎，奇寄翻。〕</font></font><font size=4px>為柔然所殺；蒙遜立次子興為世子。

 　　九月，乙亥，魏主還宮。召奚斤還平城，留兵守虎牢；使娥清、周幾鎮枋頭；以司馬楚之所將戶口置汝南、南陽、南頓、新蔡四郡，</font><font size=4px color="#009090"><font size=4px>〔晉惠帝分汝陰立新蔡郡，分汝南立南頓郡。魏未能有四郡之地，僑置之耳。〕</font></font><font size=4px>以益豫州。

 　　冬，十月，癸卯，魏人廣西宮外垣，周二十里。</font><font size=4px color="#009090"><font size=4px>〔平城西宮也。魏主珪天賜元年所築。〕</font></font><font size=4px>

 　　禿髮傉檀之死也，</font><font size=4px color="#009090"><font size=4px>〔事見一百十六卷晉安帝義熙十年。専，奴沃翻。〕</font></font><font size=4px>河西王蒙遜遣人誘其故太子虎臺，許以番禾、西安二郡處之，</font><font size=4px color="#009090"><font size=4px>〔誘，音酉。番，音盤。處，昌呂翻。〕</font></font><font size=4px>且借之兵，使伐秦，報其父讎，復取故地。虎臺陰許之，事泄而止。秦王熾磐之后，虎臺之妹也，熾磐待之如初。后密與虎臺謀曰：「秦本我之仇讎，雖以婚姻待之，蓋時宜耳。先王之薨，又非天命；遺令不治者，欲全濟子孫故也。</font><font size=4px color="#009090"><font size=4px>〔治，直之翻；不治，謂被鴆而不解也，事見一百十六卷晉安帝義熙十年。〕</font></font><font size=4px>為人子者，豈可臣妾於仇讎而不思報復乎！」乃與武衛將軍越質洛城謀弒熾磐。后妹為熾磐左夫人，</font><span class="h"><font size=4px>【章：甲十六行本「人」下有「有寵」二字；乙十一行本同；孔本同；張校同；退齋校同。】</font></font><font size=4px>知其謀而告之，熾磐殺后及虎臺等十餘人。

 　　十一月，魏周幾寇許昌，許昌潰，潁川太守李元德奔項。戊辰，魏人圍汝陽，汝陽太守王公度亦奔項。</font><font size=4px color="#009090"><font size=4px>〔沈約曰：晉太康地志、王隱地道無汝陽郡，應是江左分汝南立，汝陽，漢舊縣，屬汝南郡。〕</font></font><font size=4px>劉粹遣其將姚聳夫等將兵助守項城。</font><font size=4px color="#009090"><font size=4px>〔將，即亮翻。〕</font></font><font size=4px>魏人夷許昌城，毀鍾城，以立封疆而還。</font><font size=4px color="#009090"><font size=4px>〔鍾城在泰山界，夷許昌以立豫州封疆，毀鍾城以立兗州封疆也。還，從宣翻，又如字。〕</font></font><font size=4px>

 　　己巳，魏太宗殂。</font><font size=4px color="#009090"><font size=4px>〔年三十二。〕</font></font><font size=4px>壬申，世祖即位，</font><font size=4px color="#009090"><font size=4px>〔世祖，諱燾，明元皇帝之長子也。蕭子顯曰：燾，字佛貍。〕</font></font><font size=4px>大赦。十二月，庚子，魏葬明元帝于金陵。</font><font size=4px color="#009090"><font size=4px>〔此雲中之金陵。據北史，道武帝葬盛樂金陵，蓋魏諸陵皆曰金陵。杜佑曰：後魏盛樂縣在雲中郡。〕</font></font><font size=4px>廟號太宗。

 　　魏主追尊其母杜貴嬪為密皇后。</font><font size=4px color="#009090"><font size=4px>〔密，諡也。〕</font></font><font size=4px>自司徒長孫嵩以下普增爵位。以襄城公盧魯元為中書監，會稽公劉絜為尚書令，</font><font size=4px color="#009090"><font size=4px>〔會，工外翻。〕</font></font><font size=4px>司衛監尉眷、散騎侍郎劉庫仁等八人分典四部。</font><font size=4px color="#009090"><font size=4px>〔司衛監，蓋魏所置，以掌宿衛。此又一劉庫仁，非什翼犍所用之劉庫仁也。尉，音紆勿翻。散，悉亶翻。騎，奇寄翻。四部，東、西、南、北四部也。〕</font></font><font size=4px>眷，古真之弟子也。</font><font size=4px color="#009090"><font size=4px>〔尉古真見一百六卷晉孝武太元十年。〕</font></font><font size=4px>

 　　以河內鎮將代人羅結為侍中、外都大官，</font><font size=4px color="#009090"><font size=4px>〔魏書官氏志：內入諸姓，叱羅氏為羅氏。魏有外都大官，內都大官。將，即亮翻。〕</font></font><font size=4px>總三十六曹事。結時年一百七，精爽不衰，</font><font size=4px color="#009090"><font size=4px>〔杜預曰：爽，明也。〕</font></font><font size=4px>魏主以其忠悳，親任之，使兼長秋卿，監典後宮，出入臥內；</font><font size=4px color="#009090"><font size=4px>〔監，工銜翻。〕</font></font><font size=4px>年一百一十，乃聽歸老，朝廷每有大事，遣騎訪焉。</font><font size=4px color="#009090"><font size=4px>〔騎，奇寄翻。〕</font></font><font size=4px>又十年乃卒。

 　　左光祿大夫崔浩研精經術，練習制度，</font><font size=4px color="#009090"><font size=4px>〔魏、晉以來，左、右光祿大夫在光祿大夫上，假金章紫綬。研精者，窮其精力。〕</font></font><font size=4px>凡朝廷禮儀，軍國書詔，無不關掌。浩不好老、莊之書，曰：「此矯誣之說，不近人情。」</font><font size=4px color="#009090"><font size=4px>〔託聖賢以伸其說謂之矯；聖賢無是事，寓言而加詆謂之誣。好，呼到翻。近，其靳翻。〕</font></font><font size=4px>老聃習禮，仲尼所師，</font><font size=4px color="#009090"><font size=4px>〔史記及大戴記皆云仲尼問禮於老聃。聃，他甘翻。〕</font></font><font size=4px>豈肯為敗法之書以亂王之治乎！」</font><font size=4px color="#009090"><font size=4px>〔敗，補邁翻。治，直真翻。〕</font></font><font size=4px>尤不信佛法，曰：「何為事此胡神！」及世祖即位，左右多毀之；帝不得已，命浩以公歸第，然素知其賢，每有疑議，輒召問之。浩纖妍潔白如美婦，</font><font size=4px color="#009090"><font size=4px>〔孅，細也；妍，美好也。〕</font></font><font size=4px>常自謂才比張良而稽古過之。既歸第，因脩服食養性之術。

 　　初，嵩山道士寇謙之，讚之弟也，修張道陵之術，自言嘗遇老子降，命謙之繼道陵為天師，</font><font size=4px color="#009090"><font size=4px>〔張道陵，後漢人，修五斗米道，俗所謂天師也。〕</font></font><font size=4px>授以辟穀輕身之術及科戒二十卷，</font><font size=4px color="#009090"><font size=4px>〔今道家科戒蓋始於此。〕</font></font><font size=4px>使之清整道教。又遇神人李譜文，</font><font size=4px color="#009090"><font size=4px>〔譜，博古翻。〕</font></font><font size=4px>云老子之玄孫也。授以圖籙真經六十餘卷，使之輔佐北方太平真君；出天宮靜輪之法，其中數篇，李君之手筆也。謙之奉其書獻於魏主。朝野多未之信，</font><font size=4px color="#009090"><font size=4px>〔朝，直遙翻。〕</font></font><font size=4px>崔浩獨師事之，從受其術，且上書贊明其事曰：「臣聞聖王受命，必有天應，河圖、洛書皆寄言於蟲獸之文，</font><font size=4px color="#009090"><font size=4px>〔河出圖，伏羲象以畫八卦；洛出書，禹得之以敘九疇，故曰：「龍圖授羲，龜書畀姒。」又尚書中候曰：「堯沈璧於洛，玄龜負書，背中赤文朱字，止於壇畔。舜禮壇于河畔，黃龍負卷舒圖出于水。」〕</font></font><font size=4px>未若今日人神接對，手筆粲然，辭旨深妙，自古無比；豈可以世俗常慮而忽上靈之命！臣竊懼之。」帝欣然，使謁者奉玉帛、牲牢祭嵩嶽，迎致謙之弟子在山中者，以崇奉天師，顯揚新法，宣布天下。起天師道場於平城之東南，重壇五層；</font><font size=4px color="#009090"><font size=4px>〔水經註：濕水南逕平城之東，水左有大道壇，寇謙之所建也。濕水即灅水。〕</font></font><font size=4px>給道士百二十人衣食，每月設廚會數千人。

 　　臣光曰：老、莊之書，大指欲同死生，輕去就。而為神仙者，服餌修鍊以求輕舉，鍊草石為金銀，</font><font size=4px color="#009090"><font size=4px>〔谷永說漢成帝曰：「諸言世有仙人服食不終之藥，遙興輕舉，登遐倒景，覽觀縣圃，浮游蓬萊，黃冶變化，皆姦人惑眾，挾左道，懷詐偽，以欺罔世主。」服餌修鍊以求輕舉，即谷永所謂服食不終之藥遙興輕舉者也；鍊草石以為金銀，即谷永所謂黃冶變化者也。〕</font></font><font size=4px>其為術正相戾矣；是以劉歆七略敘道家為諸子，神仙為方技。</font><font size=4px color="#009090"><font size=4px>〔以其相戾，故七略不得合為一。〕</font></font><font size=4px>其後復有符水、禁菷之術，</font><font size=4px color="#009090"><font size=4px>〔符水、禁菷，即張道陵之術。〕</font></font><font size=4px>至謙之遂合而為一；至今循之，其訛甚矣！崔浩不喜佛、老之書而信謙之之言，其故何哉！</font><font size=4px color="#009090"><font size=4px>〔喜，許記翻。〕</font></font><font size=4px>昔臧文仲祀爰居，孔子以為不智；</font><font size=4px color="#009090"><font size=4px>〔海鳥爰居避風，止於魯東門之外，臧文仲使國人祀之。孔子以為臧文仲不智者三，祀爰居其一也。〕</font></font><font size=4px>如謙之者，其為爰居亦大矣。詩三百，一言以蔽之，曰「思無邪」。君子之於擇術，可不慎哉！ 
</font><!--/HTMLBUILERPART0--><font size=4px>