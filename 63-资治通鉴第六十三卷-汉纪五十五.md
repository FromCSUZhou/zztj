<font size=4px>　　漢紀五十五</font><font size=4px color="#009090"><font size=4px>〔起屠維單閼（己卯），盡上章執徐（庚辰），〕</font></font><font size=4px>凡二年。

 　　孝獻皇帝戊

 　　建安四年（己卯、一九九）

 　　春，</font><span class="h"><font size=4px>【章：甲十一行本「春」下有「三月」二字；乙十一行本同；張校同。】</font></font><font size=4px>黑山賊帥張燕與公孫續率兵十三萬，三道救之。</font><font size=4px color="#009090"><font size=4px>〔帥，所類翻。〕</font></font><font size=4px>未至，瓚密使行人齎書告續，使引五千鐵騎於北隰之中，</font><font size=4px color="#009090"><font size=4px>〔賢曰：下溼曰隰。孔穎達曰：下溼，謂土地窊下，常沮洳，名為隰也。〕</font></font><font size=4px>起火為應，瓚欲自內出戰。紹候得其書，如期舉火。瓚以為救至，遂出戰。紹設伏擊之，瓚大敗，復還自守。</font><font size=4px color="#009090"><font size=4px>〔復，扶又翻。〕</font></font><font size=4px>紹為地道，穿其樓下，施木柱之，度足達半，便燒之，樓輒傾倒，稍至京中。</font><font size=4px color="#009090"><font size=4px>〔柱，拄也。易之中京，瓚所居也。度，徒洛翻。〕</font></font><font size=4px>瓚自計必無全，乃悉縊其姊妹、妻子，然後引火自焚。紹趣兵登臺，斬之。</font><font size=4px color="#009090"><font size=4px>〔縊，於賜翻，又於計翻。趣，讀曰促。〕</font></font><font size=4px>田楷戰死。關靖歎曰：「前若不止將軍自行，未必不濟。吾聞君子陷人危，必同其難，</font><font size=4px color="#009090"><font size=4px>〔難，乃旦翻。〕</font></font><font size=4px>豈可以獨生乎！」策馬走紹軍而死。</font><font size=4px color="#009090"><font size=4px>〔公孫瓚之計與陳宮之計，一也。陳宮之計，呂布不能用；公孫瓚之計，關靖止之：是知不惟決計之難，贊決者亦難也。〕</font></font><font size=4px>續為屠各所殺。</font><font size=4px color="#009090"><font size=4px>〔屠各，胡也。屠，直於翻。〕</font></font><font size=4px>

 　　漁陽田豫說太守鮮于輔曰：</font><font size=4px color="#009090"><font size=4px>〔輔既斬鄒丹，遂領漁陽太守。說，輸芮翻。守，式又翻。〕</font></font><font size=4px>「曹氏奉天子以令諸侯，終能定天下，宜早從之。」輔乃率其眾以奉王命。詔以輔為建忠將軍，都督幽州六郡。

 　　初，烏桓王丘力居死，子樓班年少，從子蹋頓有武略，代立，</font><font size=4px color="#009090"><font size=4px>〔少，詩照翻。從，才用翻；下同。賢曰：蹋，音大蠟翻。楊正衡晉書音義：蹋，徒合翻。〕</font></font><font size=4px>總攝上谷大人難樓、遼東大人蘇僕延、右北平大人烏延等。袁紹政公孫瓚，蹋頓以烏桓助之。瓚滅，紹承制皆賜蹋頓、難樓、蘇僕延、烏延等單于印綬；又以閻柔得烏桓心，因加寵慰以安北邊。其後難樓、蘇僕延奉樓班為單于，以蹋頓為王，然蹋頓猶秉計策。

 　　眭固屯射犬，</font><font size=4px color="#009090"><font size=4px>〔郡國志：河內野王縣有射犬聚。唐懷州河內縣有漢射犬故城。眭，息隨翻。〕</font></font><font size=4px>夏，四月，曹操進軍臨河，使將軍史渙、曹仁渡河擊之。仁，操從弟也。固自將兵北詣袁紹求救，與渙、仁遇於犬城，渙、仁擊斬之。操遂濟河，圍射犬；射犬降，</font><font size=4px color="#009090"><font size=4px>〔降，戶江翻。〕</font></font><font size=4px>操還軍敖倉。

 　　初，操在兗州舉魏种孝廉。</font><font size=4px color="#009090"><font size=4px>〔种，音沖。〕</font></font><font size=4px>兗州叛，</font><font size=4px color="#009090"><font size=4px>〔張邈舉兗州附呂布事見六十一卷興平元年。〕</font></font><font size=4px>操曰：「唯魏种且不棄孤。」及聞种走，操怒曰：「种不南走越、北走胡，不置汝也！」既下射犬，生禽种，操曰：「唯其才也！」釋其縛而用之，以為河內太守，屬以河北事。</font><font size=4px color="#009090"><font size=4px>〔屬，之欲翻。〕</font></font><font size=4px>

 　　以衛將軍董承為車騎將軍。

 　　袁術既稱帝，淫侈滋甚，媵御數百，</font><font size=4px color="#009090"><font size=4px>〔媵，以證翻。〕</font></font><font size=4px>無不兼羅紈，厭粱肉，自下飢困，莫之收恤。既而資實空盡，不能自立，乃燒宮室，奔其部曲陳簡、雷薄於灊山，</font><font size=4px color="#009090"><font size=4px>〔灊縣，屬廬江郡，有天柱山。賢曰：灊縣之山也。灊，今壽州霍山縣也。灊，音潛。〕</font></font><font size=4px>復為簡等所拒，遂大窮，士卒散走，憂懣不知所為。</font><font size=4px color="#009090"><font size=4px>〔復，扶又翻。懣，音悶。〕</font></font><font size=4px>乃遣使歸帝號於從兄紹</font><font size=4px color="#009090"><font size=4px>〔紹與術同祖袁湯，以親則從，以年則兄也。〕</font></font><font size=4px>曰：「祿去漢室久矣，袁氏受命當王，符瑞炳然。今君擁有四州，</font><font size=4px color="#009090"><font size=4px>〔賢曰：青冀、幽、并。〕</font></font><font size=4px>人戶百萬，謹歸大命，君其興之！」袁譚自青州迎術，欲從下邳北過。曹操遣劉備及將軍清河朱靈邀之， 術不得過，復走壽春。六月，至江亭，坐簀床而歎曰：「袁術乃至是乎！」</font><font size=4px color="#009090"><font size=4px>〔賢曰：簀，笫也；謂無茵席也。〕</font></font><font size=4px>因憤慨結病，歐血死。術從弟胤畏曹操，不敢居壽 春，率其部曲奉術柩及妻子奔廬江太守劉勳於皖城。</font><font size=4px color="#009090"><font size=4px>〔皖縣，屬廬江郡，今舒州也。師古曰：皖，胡管翻；杜佑曰：音患。考異曰：吳志孫策傳曰：「術死、長史楊 弘、大將張勳等將其眾，欲就策，廬江太守劉勳邀擊，悉虜之，收其珍寶以歸。」與諸書不同。今從范書、陳志術傳及江表傳。〕</font></font><font size=4px>故廣陵太守徐璆得傳國璽，獻之。</font><font size=4px color="#009090"><font size=4px>〔璆，渠尤翻。傳國璽，術拘孫堅妻所奪者。璽，斯氏翻。〕</font></font><font size=4px>

 　　袁紹既克公孫瓚，心益驕，貢御稀簡。主簿耿包密白紹，宜應天人，稱尊號。紹以包白事示軍府。</font><font size=4px color="#009090"><font size=4px>〔白事，所白之事也。〕</font></font><font size=4px>僚屬皆言包妖妄，宜誅，</font><font size=4px color="#009090"><font size=4px>〔妖，於驕翻。〕</font></font><font size=4px>紹不得已，殺包以自解。

 　　紹簡精兵十萬、騎萬匹，欲以攻許。沮授諫曰：「近討公孫瓚，師出歷年，百姓疲敝，倉庫無積，未可動也。宜務農息民，先遣使獻捷天子；若不得通，乃表曹操隔我王路，</font><font size=4px color="#009090"><font size=4px>〔沮，子余翻。王路，謂尊王之路也。〕</font></font><font size=4px>然後進屯黎陽，漸營河南，益作舟船，繕修器械，分遣精騎抄其邊鄙，飲彼不得安，我取其逸，如此，可坐定也。」</font><font size=4px color="#009090"><font size=4px>〔使紹能用授言，曹其殆乎！抄，楚交翻。〕</font></font><font size=4px>郭圖、審配曰：「以明公之神武，引河朔之強眾，以伐曹操，易如覆手，</font><font size=4px color="#009090"><font size=4px>〔易，以豉翻。〕</font></font><font size=4px>何必乃爾！」授曰：「夫救亂誅暴，謂之義兵；恃眾憑強，謂之驕兵；義者無敵，驕者先滅。</font><font size=4px color="#009090"><font size=4px>〔前漢魏相上書曰：兵義者王，兵驕者滅。〕</font></font><font size=4px>曹操奉天子以令天下，今舉師南向，於義則違。且廟勝之策，不在強弱。曹操法令既行，士卒精練，非公孫瓚坐而受攻者也。今棄萬安之術而興無名之帥，</font><font size=4px color="#009090"><font size=4px>〔前漢董公曰：兵出無名，事故不成。〕</font></font><font size=4px>竊為公懼之！」</font><font size=4px color="#009090"><font size=4px>〔為，于偽翻；下為之同。〕</font></font><font size=4px>圖、配曰：「武王伐紂，不為不義；況兵加曹操而云無名，且以公今日之強，將士思奮，不及時以定大業，所謂『天與不取，反受其咎』，</font><font size=4px color="#009090"><font size=4px>〔使記范蠡之言。〕</font></font><font size=4px>此越之所以霸，吳之所以滅也。監軍之計在於持牢，</font><font size=4px color="#009090"><font size=4px>〔紹使授監護諸將，故稱為監軍。持牢，猶今南人言把穩也。監，古銜翻。〕</font></font><font size=4px>而非見時知幾之變也。」</font><font size=4px color="#009090"><font size=4px>〔幾，居衣翻。〕</font></font><font size=4px>紹納圖言。圖等因是譖授曰：「授監統內外，</font><font size=4px color="#009090"><font size=4px>〔監，古銜翻。〕</font></font><font size=4px>威震三軍，若其寖盛，何以制之！夫臣與主同者亡，此黃石之所忌也。</font><font size=4px color="#009090"><font size=4px>〔臣與主同，言作威作福與主無別也。黃石，即張良於下邳圮上所得之書也。〕</font></font><font size=4px>且御眾於外，不宜知內。」紹乃分授所統為都督，使授及郭圖、淳于瓊各典一軍。騎都尉清河崔琰諫曰：「天子在許，民望助順，不可攻也！」紹不從。

 　　許下諸將聞紹將攻許，皆懼，曹操曰：「吾知紹之為人，志大而智小，色厲而膽薄，忌克而少威，</font><font size=4px color="#009090"><font size=4px>〔少，詩沼翻；下以少同。〕</font></font><font size=4px>兵多而分畫不明，將驕而政令不壹，</font><font size=4px color="#009090"><font size=4px>〔將，即亮翻。〕</font></font><font size=4px>土地雖廣糧食雖豐，適足以為吾奉也。」孔融謂荀彧曰：「紹地廣兵強，田豐、許攸智士也為之謀，審配、逢紀忠臣也，</font><font size=4px color="#009090"><font size=4px>〔皮，翻。〕</font></font><font size=4px>任其事，</font><font size=4px color="#009090"><font size=4px>〔任，音壬。〕</font></font><font size=4px>顏良、文醜勇將也統其兵，殆難克乎！」彧曰：「紹兵雖多而法不整，田豐剛而犯上，許攸貪而不治，審配專而無謀，逢紀果而自用，此數人者，勢不相容，必生內變。顏良、文醜，一夫之勇耳，可一戰而禽也。」

 　　秋，八月，操進軍黎陽，使臧霸等將精兵入青州以扞東方，</font><font size=4px color="#009090"><font size=4px>〔臧霸起於泰山，稱雄於東方者也，故使之為扞；袁氏雖欲自平原而東，無能為矣。〕</font></font><font size=4px>留于禁屯河上。九月，操還許，分兵守官渡。</font><font size=4px color="#009090"><font size=4px>〔賢曰：裴松之北征記曰：中牟臺，下臨汴水，是為官渡，袁紹、曹操壘尚存焉。在今鄭州中牟縣北。據水經註，汴水即莨蕩渠也。杜佑曰：鄭州中牟縣北十二里，有中牟臺，是為官渡城，袁、曹相持之持。〕</font></font><font size=4px>

 　　袁紹遣人招張繡，并與賈詡書結好。繡欲許之，詡於繡坐上</font><font size=4px color="#009090"><font size=4px>〔好，呼到翻。坐，徂臥翻。〕</font></font><font size=4px>顯謂紹使曰：「歸謝袁本初，兄弟不能相容，</font><font size=4px color="#009090"><font size=4px>〔謂與袁術有隙，各結黨與以相圖也。顯者，明言之於稠人中也。〕</font></font><font size=4px>而能容天下國士乎！」繡驚懼曰：「何至於此！」竊謂詡曰：「若此，當何歸﹖」詡曰：「不如從曹公。」繡曰：「袁強曹弱，又先與曹為讎，</font><font size=4px color="#009090"><font size=4px>〔謂淯水之戰，殺其子也。〕</font></font><font size=4px>從之如何﹖」詡曰：「此乃所以宜從也。夫曹公奉天子以令天下，其宜從一也；紹強盛，我以少眾從之，</font><font size=4px color="#009090"><font size=4px>〔少，詩沼翻；下同。〕</font></font><font size=4px>必不以我為重，曹公眾弱，其得我必喜，其宜從二也；夫有霸王之志者，固將釋私怨以明德於四海，其宜從三也。願將軍無疑！」冬，十一月，繡率眾降曹操，</font><font size=4px color="#009090"><font size=4px>〔降，戶江翻。〕</font></font><font size=4px>操執繡手，與歡宴，為子均取繡女，</font><font size=4px color="#009090"><font size=4px>〔為，于偽翻。取，讀曰娶。〕</font></font><font size=4px>拜揚武將軍；表詡為執金吾，封都亭侯。</font><font size=4px color="#009090"><font size=4px>〔凡郡、國、縣、道治所，皆有都亭。〕</font></font><font size=4px>

 　　關中諸將以袁、曹方爭，皆中立顧望。涼州牧韋端使從事天水楊阜詣許，阜還，關右諸將問：「袁、曹勝敗孰在﹖」阜曰：「袁公寬而不斷，好謀而少決；不斷則無威，</font><font size=4px color="#009090"><font size=4px>〔斷，丁亂翻；下同。〕</font></font><font size=4px>少決則後事，今雖強，終不能成大業。曹公有雄才遠略，決機無疑，法一而兵精，能用度外之人，所任各盡其力，必能濟大事者也。」

 　　曹操使治書侍御史河東衛覬鎮撫關中，</font><font size=4px color="#009090"><font size=4px>〔治，直之翻。覬，音冀。〕</font></font><font size=4px>時四方大有還民，關中諸將多引為部曲。覬書與荀彧曰：「關中膏腴之地，頃遭荒亂，人民流入荊州者十萬餘家，聞本土安寧，皆企望思歸；</font><font size=4px color="#009090"><font size=4px>〔企，去智翻，舉踵也。〕</font></font><font size=4px>而歸者無以自業，諸將各競招懷以為部曲，郡縣貧弱，不能與爭，兵家遂強，一旦變動，必有後憂夫鹽，國之大寶也，亂來放散宜如舊置使者監賣，</font><font size=4px color="#009090"><font size=4px>〔監，古銜翻；下同。〕</font></font><font size=4px>以其直益市犁牛，若有歸民，以供給之，勤耕積粟以豐殖關中，遠民聞之，必日夜競還。又使司隸校尉留治關中以為之主，</font><font size=4px color="#009090"><font size=4px>〔治，直之翻。〕</font></font><font size=4px>則諸將日削，官民日盛，此強本弱敵之利也。」彧以白操，操從之。始遣謁者僕射監鹽官，</font><font size=4px color="#009090"><font size=4px>〔河東安吧鹽池，舊有鹽官。鹽之為利厚矣，齊用管子鬻筴而霸；晉之定都，諸大夫必欲其近鹽；至漢武之世，斡之以佐軍興；及唐安、史之亂，第五琦榷鹽以贍國用；自此遂為經賦，其利居天下歲入之半，監，工銜翻。〕</font></font><font size=4px>司隸校尉治弘農。</font><font size=4px color="#009090"><font size=4px>〔時以鍾繇為司隸校尉。據魏略及三國志，繇實治洛陽，蓋暫治弘農，以招撫關中也。〕</font></font><font size=4px>關中由是服從。

 　　袁紹使人求助於劉表，表許之而竟不至，亦不援曹操。從事中郎南陽韓嵩、</font><font size=4px color="#009090"><font size=4px>〔漢制，惟司隸校尉有從事中郎，至漢末，則州牧亦有從事中郎矣。〕</font></font><font size=4px>別駕零陵劉先說表曰：</font><font size=4px color="#009090"><font size=4px>〔說，輸芮翻。〕</font></font><font size=4px>「今兩雄相持，天下之重在於將軍。若欲有為，起乘其敝可也；如其不然，固將擇所宜從。豈可擁甲十萬，坐觀成敗，求援而不能助，見賢而不肯歸！此兩怨必集於將軍，恐不得中立矣。曹操善用兵，賢俊多歸之，其勢必舉袁紹，然後移兵以向江、漢，恐將軍不能禦也。今之勝計，</font><font size=4px color="#009090"><font size=4px>〔勝計，謂諸計之中，此計為勝也。〕</font></font><font size=4px>莫若舉荊州以附曹操，操必重德將軍；長享福祚，垂之後嗣，此萬全之策也。」蒯越亦勸之，</font><font size=4px color="#009090"><font size=4px>〔蒯，苦怪翻。〕</font></font><font size=4px>表狐疑不斷，乃遣嵩詣許曰：「今天下未知所定，而曹操擁天子都許，君為我觀其釁。」</font><font size=4px color="#009090"><font size=4px>〔為，于偽翻；下同。〕</font></font><font size=4px>嵩曰：「聖達節；次守節。</font><font size=4px color="#009090"><font size=4px>〔左傳，曹公子欣時之言。〕</font></font><font size=4px>嵩，守節者也。夫君臣名定，以死守之；今策名委質，</font><font size=4px color="#009090"><font size=4px>〔質，如字。〕</font></font><font size=4px>唯將軍所命，雖赴湯蹈火，死苶辭也。以嵩觀之，曹公必得志於天下。將軍能上順天子，下歸曹公，使嵩可也；如其猶豫，嵩至京師，天子假嵩一職，不獲辭命，則成天子之臣，將軍之故吏耳。在君為君，則嵩守天子之命，義不得復為將軍死也。惟加重思，</font><font size=4px color="#009090"><font size=4px>〔為，于偽翻。重，除用翻。重思，猶言三思也。〕</font></font><font size=4px>無為負嵩！」表以為憚使，強之。</font><font size=4px color="#009090"><font size=4px>〔以其憚於使許，強之使行。使，疏吏翻。〕</font></font><font size=4px>至許，詔拜嵩侍中、零陵太守。及還，盛稱朝廷、曹公之德，勸表遣子入侍。表大怒，以為懷貳，大會寮屬，陳兵，持節，將斬之，</font><font size=4px color="#009090"><font size=4px>〔持節，以示將斬，猶不敢專殺，存漢制也。〕</font></font><font size=4px>數曰：「韓嵩敢懷貳邪！」眾皆恐，欲令嵩謝。嵩不為動容，</font><font size=4px color="#009090"><font size=4px>〔數，所具翻。為，于偽翻。〕</font></font><font size=4px>徐謂表曰：「將軍負嵩，嵩不負將軍！」且陳前言。表妻蔡氏諫曰：「韓嵩，楚國之望也；且其言宜，誅之無辭。」表猶怒，考殺從行者，</font><font size=4px color="#009090"><font size=4px>〔從，才用翻；下同。〕</font></font><font size=4px>知無他意，乃弗誅而囚之。

 　　揚州賊帥鄭寶欲略居民以赴江表，</font><font size=4px color="#009090"><font size=4px>〔帥，所類翻；下同。〕</font></font><font size=4px>以淮南劉曄，高族名人，</font><font size=4px color="#009090"><font size=4px>〔曄出於漢之宗室，與蔣濟、胡質俱為揚州名士。〕</font></font><font size=4px>欲劫之使唱此謀，曄患之。會曹操遣使詣州，有所案問，曄要與歸家。</font><font size=4px color="#009090"><font size=4px>〔要，讀曰邀。〕</font></font><font size=4px>寶來候使者，曄留與宴飲，手刃殺之，斬其首以令寶軍曰：「曹公有令，敢有動者，與寶同罪！」其眾數千人皆讋服，</font><font size=4px color="#009090"><font size=4px>〔讋，即涉翻，失氣也。〕</font></font><font size=4px>推曄為主。曄以其眾與廬江太守劉勳，勳怪其故，曄曰：「寶無法制，其眾素以鈔略為利；僕宿無資，</font><font size=4px color="#009090"><font size=4px>〔謂先無名位為之資也。鈔，楚交翻。〕</font></font><font size=4px>而整齊之，必懷怨難久，故以相與耳！」</font><font size=4px color="#009090"><font size=4px>〔天下殽亂之時，設有不幸為眾推，當以劉曄為法。〕</font></font><font size=4px>勳以袁術部曲眾多，不能贍，遣從弟偕求米於上繚諸宗帥，不能漢數，</font><font size=4px color="#009090"><font size=4px>〔不滿其所求之數也。繚，讀曰僚。〕</font></font><font size=4px>偕召勳使襲之。

 　　孫策惡勳兵強，偽卑辭以事勳曰：「上繚宗民數欺鄙郡，</font><font size=4px color="#009090"><font size=4px>〔惡，烏路翻。數，所角翻。〕</font></font><font size=4px>欲擊之，路不便。上繚甚富實，願君伐之，請出兵以為外援。」且以珠寶、葛越賂勳。</font><font size=4px color="#009090"><font size=4px>〔文選註曰：葛越，草布也。今葛布謂之葛越，白布謂之白越。〕</font></font><font size=4px>勳大喜，外內盡賀，劉曄獨否，勳問其故，對曰：「上繚雖小，城堅池深，攻難守易，</font><font size=4px color="#009090"><font size=4px>〔易，以豉翻。〕</font></font><font size=4px>不可旬日而舉也。兵疲於外而國內虛，策乘虛襲我，則後不能獨守。是將軍進屈於敵，退無所歸，若軍必出，禍今至矣。」勳不聽，遂伐上繚；至海昏宗帥知之，皆空壁逃遷，勳了無所得。時策引兵西擊黃祖，行及石城，</font><font size=4px color="#009090"><font size=4px>〔海昏縣，屬豫章郡，當豫章大江之口，有地名慨口。永元中，分海昏置建昌縣。上繚，在建昌界。石城縣，屬丹楊郡。賢曰：在今蘇州西南。余據水經：石城縣在牛渚東。酈道元註又云：牛渚在石城東減五百里。未知孰是。又據五代志，宣城秋浦縣，舊曰石城。宋白曰：池州貴池、石埭二縣，皆漢石城縣之地。〕</font></font><font size=4px>聞勳在海昏，策乃分遣從兄賁、輔將八千人屯彭澤，</font><font size=4px color="#009090"><font size=4px>〔宋白曰：彭澤縣，取彭蠡澤為名，漢屬豫章郡，今江州彭澤縣、南康軍都昌縣皆漢彭澤縣地。〕</font></font><font size=4px>自與領江夏太守周瑜將二萬人襲皖城，克之，</font><font size=4px color="#009090"><font size=4px>〔夏，戶雅翻。皖，戶版翻。〕</font></font><font size=4px>得術、勳妻子及部曲三萬餘人；表汝南李術為廬江太守，給兵三千人以守皖城，</font><font size=4px color="#009090"><font size=4px>〔為本術不附孫氏張本。〕</font></font><font size=4px>皆徙所得民東詣吳。勳還至彭澤，孫賁、孫輔邀擊，跛之。勳走保流沂，</font><font size=4px color="#009090"><font size=4px>〔流沂，地名，近西塞。西塞山，在今壽昌軍東北三十里。〕</font></font><font size=4px>求救於黃祖，祖遣其子射率船軍五千人助勳。</font><font size=4px color="#009090"><font size=4px>〔船軍，即舟師也。〕</font></font><font size=4px>策復就攻勳，</font><font size=4px color="#009090"><font size=4px>〔復，扶又翻；下同。〕</font></font><font size=4px>大破之。勳北歸曹操，射亦遁走。

 　　策收得勳兵二千餘人，船千艘，遂進擊黃祖。十二月，辛亥，策軍至沙羡，</font><font size=4px color="#009090"><font size=4px>〔沙羡縣，屬江夏郡。晉灼曰：羡，音夷。水經註：蒲圻，江中有沙陽洲，沙陽縣治。縣本江夏之沙羡，晉太康中，改曰沙陽縣。〕</font></font><font size=4px>劉表遣從子虎及南陽韓晞，將長矛五千來救祖。</font><font size=4px color="#009090"><font size=4px>〔從，才用翻。將，即亮翻。〕</font></font><font size=4px>甲寅，策與戰，大破之，斬晞。祖脫身走，獲其妻子及船六千艘，</font><font size=4px color="#009090"><font size=4px>〔艘，蘇刀翻。〕</font></font><font size=4px>士卒殺溺死者數萬人。

 　　策盛兵將徇豫章，屯于椒丘，</font><font size=4px color="#009090"><font size=4px>〔椒丘，去豫章南昌縣數十里。〕</font></font><font size=4px>謂功曹虞翻曰：「華子魚自有名字，</font><font size=4px color="#009090"><font size=4px>〔華歆，字子魚。自有名字，言其名聞當時也。〕</font></font><font size=4px>然非吾敵 也。若不開門讓城，金鼓一震，不得無所傷害。卿便在前，具宣孤意。」翻乃往見華歆曰：「竊聞明府與鄙郡故王府君齊名中州，海內所宗，雖在東垂，常懷瞻 仰。」歆曰：「孤不如王會稽。」</font><font size=4px color="#009090"><font size=4px>〔王朗為會稽太守，為策所破。會，工外翻。〕</font></font><font size=4px>翻復曰：「不審豫章資糧器仗，士民勇果，孰與鄙郡﹖」</font><font size=4px color="#009090"><font size=4px>〔復，扶又翻。〕</font></font><font size=4px>歆曰：「大不如也。」翻曰：「明府言不如王會稽，謙光之譚耳；</font><font size=4px color="#009090"><font size=4px>〔易曰：謙尊而光。譚，與談同。〕</font></font><font size=4px>精兵不如會稽，實如尊教。」孫討逆智略超世，用兵如神，前走劉揚州，君所親見；</font><font size=4px color="#009090"><font size=4px>〔劉揚州，謂劉繇。〕</font></font><font size=4px>南定鄙郡，亦君所聞也。</font><font size=4px color="#009090"><font size=4px>〔鄙郡，即謂會稽。〕</font></font><font size=4px>今欲守孤城，自料資糧，已知不足，不早為計， 悔無及也。今大軍已次椒丘，僕便還去，明日日中迎檄不到者，與君辭矣。」歆曰：「久在江表，常欲北歸；孫會稽來，吾便去也。」乃夜作檄，明旦，遣吏齎迎。 策便進軍，歆葛巾迎策。</font><font size=4px color="#009090"><font size=4px>〔考異曰：華嶠譜敘曰：「孫策略有揚州，盛兵徇豫章，一郡大恐，官屬請出郊迎。歆曰：『無然。』策稍進，復白發兵。又不聽。及策 至，一府皆造閤，請出避之，乃笑曰：『今將自來，何遽避之！』有頃，門下白曰：『孫將軍至』，請見，乃前與歆共坐，談議良久，夜乃別去。義士聞之，皆長歎而心自服也。」此說太不近人情，今不取。〕</font></font><font size=4px>策謂歆曰：「府君年德名望，遠近所歸；策年幼稚，</font><font size=4px color="#009090"><font size=4px>〔稚，直利翻。〕</font></font><font size=4px>宜脩子弟之禮。」便向歆拜，禮為上賓。

 　　孫盛曰：歆既無夷、皓韜邈之風，又失王臣匪躬之操，</font><font size=4px color="#009090"><font size=4px>〔夷、皓，謂伯夷、四皓也。易曰：「王臣蹇蹇，匪躬之故。」言華不能高尚其志，又失蹇蹇匪躬之節也。〕</font></font><font size=4px>橈心於邪儒之說，交臂於陵肆之徒，位奪節墮，咎孰大焉！</font><font size=4px color="#009090"><font size=4px>〔邪儒，謂虞翻；陵肆，謂孫策也。橈，奴教翻。墮，讀曰隳。〕</font></font><font size=4px>

 　　策分豫章為廬陵郡，以孫賁為豫章太守，孫輔為廬陵太守。會僮芝病，輔遂進取廬陵，</font><font size=4px color="#009090"><font size=4px>〔僮芝據廬陵事見上卷上年。〕</font></font><font size=4px>留周瑜鎮巴丘。</font><font size=4px color="#009090"><font size=4px>〔裴松之曰：按孫策于時始得豫章、廬陵，尚未能得定江夏。瑜之所鎮，應在今巴丘縣也，與後所屯巴丘處不同。余據晉地理志，廬陵郡有巴丘縣。沈約曰：晉立。今撫州崇仁縣即其地梁改巴丘曰巴山。〕</font></font><font size=4px>

 　　孫策之克皖城也，撫視袁術妻子；及入豫章，收載劉繇喪，善遇其家。士大夫以是稱之。

 　　會稽功曹魏騰嘗迕策意，</font><font size=4px color="#009090"><font size=4px>〔迕，五故翻。〕</font></font><font size=4px>策母吳夫人倚大井謂策曰：「汝新新江南，其事未集，方當優賢禮士，捨過錄功。魏功曹在公盡規，奴今日殺之，則明日人皆叛汝。吾不忍見禍之及，當先投此井中耳！」策大驚，遽釋騰。

 　　初，吳郡太守會稽盛憲舉高岱孝廉，許貢來領郡，岱將憲避難於營帥許昭家。烏程鄒佗、錢銅及嘉興王晟等</font><font size=4px color="#009090"><font size=4px>〔難，乃旦翻。帥，所類翻。姓譜：彭祖裔孫孚，為周錢府上士，因官命氏。佗，徒河翻。沈約曰：嘉興縣，本名長水，秦改曰由拳；吳孫權黃龍四年，由拳縣生嘉禾，改曰禾興，孫皓避父名，改曰嘉興縣，屬吳郡。晟，承正翻。〕</font></font><font size=4px>各聚眾萬餘或數千人，不附孫策。策引兵撲討，皆破之，</font><font size=4px color="#009090"><font size=4px>〔撲，普卜翻。〕</font></font><font size=4px>進攻嚴白虎。白虎兵敗，奔餘杭，</font><font size=4px color="#009090"><font size=4px>〔餘杭縣，前漢屬會稽郡，後漢分屬吳郡。〕</font></font><font size=4px>投許昭。程普請擊昭，策曰：「許昭有義於舊君，有誠於故友，此丈夫之志也。」</font><font size=4px color="#009090"><font size=4px>〔裴松之曰：許昭有義於舊君，謂濟盛憲也；有誠於故友，則受嚴白虎也。〕</font></font><font size=4px>乃舍之。</font><font size=4px color="#009090"><font size=4px>〔舍，讀曰捨。〕</font></font><font size=4px>

 　　曹操復屯官渡。</font><font size=4px color="#009090"><font size=4px>〔復，扶又翻。〕</font></font><font size=4px>操常從士徐他等謀殺操，</font><font size=4px color="#009090"><font size=4px>〔常從士，常隨從在左右者也。從，才用翻。他，徒何翻。〕</font></font><font size=4px>入操帳，見校尉許褚，色變，褚覺而殺之。

 　　初，車騎將軍董承稱受帝衣帶中密詔，與劉備謀誅曹操。操從容謂備曰：</font><font size=4px color="#009090"><font size=4px>〔從，千容翻。〕</font></font><font size=4px>「今天下英雄，惟使君與操耳，本初之徒，不足數也！」備方食，失匕箸；</font><font size=4px color="#009090"><font size=4px>〔備以操知其英雄，懼將圖己，故驚失匕筋也。匕，匙也；箸，挾也。箸，遲助翻。〕</font></font><font size=4px>值天雷震，備因曰：「聖人云『迅雷風烈必變』，</font><font size=4px color="#009090"><font size=4px>〔論語記孔子之容。〕</font></font><font size=4px>良有以也。」遂與承及長水校尉种輯、將軍吳子蘭、王服等同謀。會操遣備與朱靈邀袁術，程昱、郭嘉、董昭皆諫曰：「備不可遣也！」操悔，追之，不及。術既南走，朱靈等還。備遂殺徐州刺史車冑，留關羽守下邳，行太守事，身還小沛。</font><font size=4px color="#009090"><font size=4px>〔車，尺遮翻。考異曰：蜀志先敘董承謀洩誅死，備乃殺車冑。魏志，備殺車冑後，明年，董承乃死。袁紀，備據下邳亦在承死前。蜀志誤也。〕</font></font><font size=4px>東海賊昌豨及郡縣多叛操為備。</font><font size=4px color="#009090"><font size=4px>〔據蜀志，昌豨即昌霸。豨，許豈翻，又音希。呂布之敗，太山諸屯帥皆降於曹操，獨豨反側於其間，蓋自恃其才略過於臧霸之徒也。〕</font></font><font size=4px>備眾數萬人，遣使與袁紹連兵，操遣司空長史沛國劉岱、中郎將扶風王忠擊之，不克。備謂岱等曰：「使汝百人來，無如我何；曹公自來，未可知耳！」

 　　五年（庚辰、二○○）

 　　春，正月，董承謀洩，壬子，曹操殺承及王服、种輯，皆夷三族。

 　　操欲自討劉備，諸將皆曰：「與公爭天下者，袁紹也。今紹方來而棄之東，</font><font size=4px color="#009090"><font size=4px>〔言紹方來寇，柔棄而顧而東征備也。〕</font></font><font size=4px>紹乘人後，若何﹖」操曰：「劉備，人傑也，今不擊，必為後患。」郭嘉曰：「紹性遲而多疑，來必不速。備新起，眾心未附，急擊之，必敗。」操師遂東。冀州別駕田豐說袁紹曰：「曹操與劉備連兵，未可卒解。</font><font size=4px color="#009090"><font size=4px>〔說，輸芮翻。卒，讀曰猝。〕</font></font><font size=4px>公舉軍而襲其後，可一往而定。」紹辭以子疾，未得行。豐舉杖擊地曰：「嗟乎！遭難遇之時，而以嬰兒病失其會，惜哉，事去矣！」

 　　曹操擊劉備，破之，</font><font size=4px color="#009090"><font size=4px>〔考異曰：魏書曰：「備謂操與大敵連，不得東；而候騎卒至，言曹公來，備大驚，然猶未信。自將數十騎出望公軍，見麾旌，便棄眾而走。」計備必不至此，魏書多妄。〕</font></font><font size=4px>獲其妻子；進拔下邳，禽關羽；又擊昌豨，破之。備奔青州，因袁譚以歸袁紹。紹聞備至，去鄴二百里迎之；</font><font size=4px color="#009090"><font size=4px>〔紹遠出迎備，重敬之也。〕</font></font><font size=4px>駐月餘，所亡士卒稍稍歸之。

 　　曹操還軍官渡，紹乃議攻許，田豐曰：「曹操既破劉備，則許下非復空虛。</font><font size=4px color="#009090"><font size=4px>〔復，扶又翻。〕</font></font><font size=4px>且操善用兵，變化無方，眾雖少，</font><font size=4px color="#009090"><font size=4px>〔少，詩沼翻；下同。〕</font></font><font size=4px>未可輕也，今不如以久持之。將軍據山河之固，擁四州之眾，外結英雄，內修農戰，然後簡其精銳，分為奇兵，</font><font size=4px color="#009090"><font size=4px>〔孫子兵法曰：凡戰，以正合，以奇勝。註曰：正者，當敵；奇者，擊其不備。〕</font></font><font size=4px>乘虛迭出以擾河南，救右則擊其左，救左則擊其右，使敵疲於奔命，民不得安業，我未勞而彼已困，不及三年，可坐克也。今釋廟勝之策</font><font size=4px color="#009090"><font size=4px>〔定策於廟堂之上而決勝於千里之外，謂之廟勝。孫子曰：未戰而廟勝，得算多也；未戰而廟不勝，得算少也。〕</font></font><font size=4px>而決成敗於一戰，若不如志，悔無及也。」紹不從。豐強諫忤紹，紹以為沮眾，械繫之。</font><font size=4px color="#009090"><font size=4px>〔忤，五故翻。沮，在呂翻。〕</font></font><font size=4px>於是移檄州郡，數操罪惡。</font><font size=4px color="#009090"><font size=4px>〔數，所具翻。〕</font></font><font size=4px>二月，進軍黎陽。

 　　沮授臨行，會其宗族，散資財以與之</font><font size=4px color="#009090"><font size=4px>〔沮，子余翻。〕</font></font><font size=4px>曰：「勢存則威無不加，勢亡則不保一身，哀哉！」其弟宗曰：「曹操士馬不敵，君何懼焉！」授曰：「以曹操之明略，又挾天子以為資，我雖克伯珪，</font><font size=4px color="#009090"><font size=4px>〔公孫瓚，字伯珪。〕</font></font><font size=4px>眾實疲敝而主驕將饧，</font><font size=4px color="#009090"><font size=4px>〔將，即亮翻。饧，他蓋翻，侈也。〕</font></font><font size=4px>軍子破敗，在此舉矣。揚雄有言：『六國蚩蚩，為嬴弱姬。』其今之謂乎」</font><font size=4px color="#009090"><font size=4px>〔賢曰：法言之文也。嬴，秦姓；姬，周姓。方言曰：蚩，悖也。六國悖惑，侵弱周室，終為秦所併也。為，于偽翻。〕</font></font><font size=4px>

 　　振威將軍程昱</font><font size=4px color="#009090"><font size=4px>〔沈約曰：振威將軍，始於後漢初，宋登為之。〕</font></font><font size=4px>以七百兵守鄄城。</font><font size=4px color="#009090"><font size=4px>〔鄄，音絹。〕</font></font><font size=4px>曹操欲益昱兵二千，昱不肯，曰：「袁紹擁十萬眾，自以所向無前，今見昱少兵，必輕易，</font><font size=4px color="#009090"><font size=4px>〔少，詩沼翻；下同。易，以豉翻。〕</font></font><font size=4px>不來攻。若益昱兵，過則不可不攻，攻之必克，徒兩損其勢，願公無疑。」紹聞昱兵少，果不往。操謂賈詡曰：「程昱之膽，過於賁、育矣！」</font><font size=4px color="#009090"><font size=4px>〔賁，音奔。〕</font></font><font size=4px>

 　　袁紹遣其將顏良攻東郡太守劉延於白馬。</font><font size=4px color="#009090"><font size=4px>〔賢曰：白馬縣，屬東郡，今滑州縣也，故城在今縣東。〕</font></font><font size=4px>沮授曰：「良性促狹，雖驍勇，不可獨任。」紹不聽。</font><font size=4px color="#009090"><font size=4px>〔驍， 堅堯翻。〕</font></font><font size=4px>夏，四月，曹操北救劉延。荀攸曰：「今兵少不敵，必分其勢乃可。公到延津，</font><font size=4px color="#009090"><font size=4px>〔杜預曰：陳留酸棗縣北，有延津。唐衛州新鄉縣有延津關。關蓋在延津 北岸，曹操所向，乃延津南岸。〕</font></font><font size=4px>若將渡兵向其後者，紹必西應之，然後輕兵襲白馬，掩其不備，顏良可禽也。」操從之。紹聞兵渡，即分兵西邀之。操乃２弔軍兼行趣白馬，</font><font size=4px color="#009090"><font size=4px>〔趣，七喻翻。〕</font></font><font size=4px>未至十餘里，良大驚，來道戰。操使張遼、關羽先登擊之。羽望見良麾蓋，</font><font size=4px color="#009090"><font size=4px>〔戎車，大將所乘者，設幢麾，張蓋。〕</font></font><font size=4px>策馬刺良於萬眾之中，</font><font size=4px color="#009090"><font size=4px>〔刺，七亦翻。〕</font></font><font size=4px>斬其首而還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>紹軍莫能當者。遂解白馬之圍，徙其民，循河而西。

 　　紹渡河追之，沮授諫曰：「勝負變化，不可不詳。今宜留屯延津，分兵官渡，若其克獲，還迎不晚，</font><font size=4px color="#009090"><font size=4px>〔還迎留屯大軍也。〕</font></font><font size=4px>設其有難，</font><font size=4px color="#009090"><font size=4px>〔難，乃旦翻。〕</font></font><font size=4px>眾弗可還。」紹弗從。授臨濟歎曰：「上盈其志，下務其功，悠悠黃河，吾其濟乎！」遂以疾辭。紹不許而意恨之，復省其所部，并屬郭圖。

 　　紹軍至延津南，操勒兵駐營南阪下，</font><font size=4px color="#009090"><font size=4px>〔水經註：白馬縣有神馬亭，實中層峙，南北二百步，東西五十餘步，自外耕耘墾斫，削落平盡。正南有陟躔，陛下方軌，西去白馬津可二十里，南距白馬縣故城可五十里，即開山圖所謂白馬山也。南陂其在山之南歟！此時操兵循河已入酸棗界，當攷。〕</font></font><font size=4px>使登壘望之，曰：「可五六百騎。」有頃，復白：「騎稍多，步兵不可勝數。」</font><font size=4px color="#009090"><font size=4px>〔復，扶又翻；下同。勝，音升。數，所具翻。〕</font></font><font size=4px>操曰：「勿復白。」令騎解鞍放馬。是時，白馬輜重就道。諸將以為敵騎多，不如還保營。荀攸曰：「此所以餌敵如何去之！」操顧攸而笑。紹騎將文醜與劉備將五六千騎前後至。諸將復白「可上馬。」操曰：「未也。」有頃，騎至稍多，或分趣輜重。</font><font size=4px color="#009090"><font size=4px>〔趣，七喻翻。重，直用翻。〕</font></font><font size=4px>操曰：「可矣。」乃皆上馬。時騎不滿六百，遂縱兵擊，大破之，斬醜。醜與顏良，皆紹名將也，再戰，悉禽之，紹軍奪氣。</font><font size=4px color="#009090"><font size=4px>〔三軍以氣為主，氣奪則其軍不振。〕</font></font><font size=4px>

 　　初，操壯關羽之為人，而察其心神無久留之意，使，張遼以其情問之，羽歎曰：「吾極知曹公待我厚；然吾受劉將軍恩，誓以共死，不可背之。</font><font size=4px color="#009090"><font size=4px>〔背，蒲妹翻。〕</font></font><font size=4px>吾終不留，要當立效以報曹公乃去耳。」遼以羽言報操，操義之。及羽殺顏良，操知其必去，重加賞賜。羽盡封其所賜，拜書告辭，而奔劉備於袁軍。</font><font size=4px color="#009090"><font size=4px>〔袁紹軍也。〕</font></font><font size=4px>左右欲追之，操曰：「彼各為其主，</font><font size=4px color="#009090"><font size=4px>〔為，于偽翻。〕</font></font><font size=4px>勿追也。

 　　操還軍官渡，閻柔遣使詣操，操以柔為烏桓校尉。鮮于輔身見操於官渡，操以輔為右度遼將軍，還鎮幽土。</font><font size=4px color="#009090"><font size=4px>〔當是時，幽州為紹所統，與許隔遠，而柔、輔已歸心於操矣。漢度遼將軍，始於范明友；中興之後，置度遼將軍以護南匈奴，屯於西河。今使鮮于輔還鎮幽土，故以為右度遼將軍。自中國而北，向以西河為左，幽土為右也。〕</font></font><font size=4px>

 　　廣陵太守陳登治射陽，</font><font size=4px color="#009090"><font size=4px>〔射陽縣，前漢屬臨淮郡，後漢屬廣陵郡。應劭曰：在射水之陽。今楚州山陽縣有射陽湖，即其地。賢曰：射陽在今楚州安宜縣東。〕</font></font><font size=4px>孫策西擊黃祖，登誘嚴白虎餘黨，圖為後害。策還擊登，軍到丹徒，</font><font size=4px color="#009090"><font size=4px>〔丹徒縣，前漢屬會稽郡，後漢分屬吳郡，春秋之朱方也。秦時望氣者云，其地有天子氣。始皇使赭徒二千人鑿城以敗其勢，改曰丹徒。考異曰：逃事出江表傳。據策傳云：「策謀襲許，未發而死。」陳矯傳云：「登為孫權所圍於匡奇。登令矯求救於太祖，太祖遣赴救。吳軍既退，登設伏追奔，大破之。」先賢行狀云：「登有吞滅江南之志，孫策遣軍攻登於匡奇城，登大破之，斬虜以萬數。賊忿喪軍，尋復大興兵向登。登使功曹陳矯求救於太祖。」此數者，參差不同。孫盛異同評云：「按袁紹以建安五年至黎陽，策以四月遇害。而志云：策聞曹公與紹相拒於官渡，謬矣。伐登之言為有證也。」今從之。〕</font></font><font size=4px>須待運糧。初，策殺吳郡太守許貢，</font><font size=4px color="#009090"><font size=4px>〔考異曰：江表傳曰：「初，貢上表於漢帝，言策驍雄，宜召還京邑，若放於外，必作世患。候吏得表以示策，策以讓貢，貢辭無表，策令武士絞殺之。」按貢先為朱治所迫，已去郡依嚴白虎，安能復爾，蓋策破白虎時殺貢耳。〕</font></font><font size=4px>貢奴客潛民間，欲為貢報讎。策性好獵，數出驅馳，</font><font size=4px color="#009090"><font size=4px>〔為，于偽翻。好，呼到翻。數，所角翻。〕</font></font><font size=4px>所乘馬精駿，從騎絕不能及，</font><font size=4px color="#009090"><font size=4px>〔從，才用翻。〕</font></font><font size=4px>卒遇貢客三人，</font><font size=4px color="#009090"><font size=4px>〔卒，讀曰猝。〕</font></font><font size=4px>射策中頰，後騎尋至，皆刺殺之。策創甚，</font><font size=4px color="#009090"><font size=4px>〔射，而亦翻。中，竹仲翻。刺，七亦翻。創，初良翻。〕</font></font><font size=4px>召張昭等謂曰：「中國方亂，以吳、越之眾，三江之固，</font><font size=4px color="#009090"><font size=4px>〔韋昭曰：三江，謂吳松江、錢塘江、浦陽江也。吳地記云：松江東北行七十里，得三江口，東北入海為婁江，東南入海為東江，并松江為三江。〕</font></font><font size=4px>足以觀成敗，公等善相吾弟！」</font><font size=4px color="#009090"><font size=4px>〔相，息亮翻。〕</font></font><font size=4px>呼權，佩以印綬，謂曰：「舉江東之眾，決機於兩陳之間，</font><font size=4px color="#009090"><font size=4px>〔陳，讀曰陣，〕</font></font><font size=4px>與天下爭衡，</font><font size=4px color="#009090"><font size=4px>〔衡，所以平輕重也；爭衡，言分爭之世，兵力所加，天下大勢為之輕重也。〕</font></font><font size=4px>卿不如我；舉賢任能，各盡其心以保江東，我不如卿。」丙午，策卒，</font><font size=4px color="#009090"><font size=4px>〔考異曰：虞喜志林云策以四月四日死，故置此。陳志策傳：「策陰欲襲許，迎漢帝，密治兵。部署未發，為許頁客所殺。」郭嘉傳曰：「策渡江，北襲許，眾聞皆懼。嘉料之曰：『策輕而無備，必死於匹夫之手。』果為貢客所殺。」嘉雖先見，安能知策死於未襲許之前乎！蓋時人見策臨江治兵，疑其襲許，嘉料其不能為耳。〕</font></font><font size=4px>時年二十六。

 　　權悲號，未視事，</font><font size=4px color="#009090"><font size=4px>〔號，戶刀翻。〕</font></font><font size=4px>張昭曰：「考廉！此寧哭時邪！」</font><font size=4px color="#009090"><font size=4px>〔孫權先為陽羨長，郡察孝廉，故以稱之。〕</font></font><font size=4px>乃改易權服，扶令上馬，使出巡軍。昭率僚屬，上表朝廷，下移屬城，中外將校，各令奉職。周瑜自巴丘將兵赴喪，遂留吳，以中護軍與張昭共掌眾事。</font><font size=4px color="#009090"><font size=4px>〔秦置護軍都尉，漢因之。高祖以陳平為護軍中尉。武帝復以為護軍都尉，屬大司馬。三國虎爭，始有中護軍之官。東觀記曰：漢大將軍出征，置中護軍一人。魏、晉以後，資輕者為中護軍，資重者為護軍將軍。然吳又有左右護軍，則吳制自是分中、左、右為三部。〕</font></font><font size=4px>時策雖有會稽、吳郡、丹陽、豫章、廬江、廬陵，然深險之地，猶未盡從，流寓之士，皆以安危去就為意，未有君臣之固，而張昭、周瑜等謂權可與共成大業，遂委心而服事焉。

 　　秋，七月，立皇子馮為南陽王；壬午，馮薨。

 　　汝南黃巾劉辟等叛曹操應袁紹，紹遣劉備將兵助辟，郡縣多應之。紹遣使拜陽安都尉李通為征南將軍，劉表亦陰招之，通皆拒焉。或勸通從紹，通按劍叱之曰：「曹公明哲，必定天下；紹雖強盛，終為之虜耳。吾以死不貳。」即斬紹使，</font><font size=4px color="#009090"><font size=4px>〔使，疏吏翻。〕</font></font><font size=4px>送印綬詣操。

 　　通急錄戶調，</font><font size=4px color="#009090"><font size=4px>〔調，徒釣翻；下同。戶出鼦絹謂之調。 錄，收拾也。〕</font></font><font size=4px>朗陵長趙儼見通曰：「方今諸郡並叛，獨陽安懷附，復趣收其鼦絹，</font><font size=4px color="#009090"><font size=4px>〔復，扶又翻。趣，讀曰促。〕</font></font><font size=4px>小人樂亂，</font><font size=4px color="#009090"><font size=4px>〔樂，音洛。〕</font></font><font size=4px>無乃不可乎﹖」通 曰：「公與袁紹相持甚急，左右郡縣背叛乃爾，</font><font size=4px color="#009090"><font size=4px>〔背，蒲妹翻；下同。〕</font></font><font size=4px>若鼦絹不調送，觀聽者必謂我顧望，有所須待也。」儼曰：「誠亦如君慮，然細權其輕重。 小緩調，當為君釋此患。」</font><font size=4px color="#009090"><font size=4px>〔為，于偽翻。〕</font></font><font size=4px>乃書與荀彧曰：「今陽安郡百姓困窮，鄰城並叛，易傾蕩，</font><font size=4px color="#009090"><font size=4px>〔易，以豉翻。〕</font></font><font size=4px>乃一方安危之機也。且此郡人執守忠節，在險不貳，以為國家宜垂慰撫；而更急斂鼦絹，</font><font size=4px color="#009090"><font size=4px>〔斂，力贍翻。〕</font></font><font size=4px>何以勸善！」彧即白操，悉以鼦絹還民，上下歡喜，郡內遂安。通擊群賊瞿恭等，皆破之，</font><font size=4px color="#009090"><font size=4px>〔瞿，姓也；王僧孺百家譜有養梧瞿寶。〕</font></font><font size=4px>遂定淮、汝之地。

 　　時操制新科，下州郡，頗增嚴峻，而調鼦絹方急。長廣太守何夔</font><font size=4px color="#009090"><font size=4px>〔長廣縣，前漢屬琅邪郡，後漢屬東萊郡。此蓋操遣樂進入青州，新收以為郡。〕</font></font><font size=4px>言於操曰：「先王辨九服之賦以殊遠近；</font><font size=4px color="#009090"><font size=4px>〔周官職方氏辨九服之邦國：方千里曰王畿，其外方五百里曰候服，又其外方五里曰甸服，又其外方五百里曰男服，又其外方五百里曰采服，又其外方五百里曰衛服，又其外方五百里曰蠻服，又其外方五百里曰夷服，又其外方五百里曰鎮服，又其外方五百里曰藩服。〕</font></font><font size=4px>制三典之刑以平治亂。</font><font size=4px color="#009090"><font size=4px>〔周官大司寇：掌建邦之三典，以佐王刑邦國：一曰刑新國用輕典，二曰刑平國用中典，三曰刑亂國用重典。治，直吏翻。〕</font></font><font size=4px>愚以為此郡宜依遠域新邦之典，其民間小事，使長吏臨時隨宜，上不背正法，下以順百姓之心。</font><font size=4px color="#009090"><font size=4px>〔背，蒲妹翻；下同。〕</font></font><font size=4px>比及三年，</font><font size=4px color="#009090"><font size=4px>〔比，必寐翻。〕</font></font><font size=4px>民安其業，然後乃可齊之以法也。」操從之。

 　　劉備略汝、潁之間，自許以南，吏民不安，曹操患之。曹仁曰：「南方以大將</font><span class="h"><font size=4px>【章：甲十一行本無「將」字；乙十一行本同。】</font></font><font size=4px>軍方有目前急，其勢不能相救，劉備以強兵臨之，其背叛故宜也。備新將紹兵，未能得其用，擊之，可破也。」操乃使仁將騎擊備，破走之，</font><font size=4px color="#009090"><font size=4px>〔將，即亮翻。〕</font></font><font size=4px>盡復收諸叛縣而還。

 　　備還至紹，陰欲離紹，</font><font size=4px color="#009090"><font size=4px>〔還，從宣翻又如字。離，力智翻，去也。〕</font></font><font size=4px>乃說紹南連劉表。紹遣備將本兵復至汝南，</font><font size=4px color="#009090"><font size=4px>〔說，輸芮翻。復，扶又翻；下同。〕</font></font><font size=4px>與賊龔都等合，眾數千人。曹操遣將蔡楊擊之，為備所殺。

 　　袁紹軍陽武，</font><font size=4px color="#009090"><font size=4px>〔陽武縣，屬河南尹，在官渡水北。〕</font></font><font size=4px>沮授說紹曰：「北兵雖眾而勁果不及南，南軍穀少而資儲不如北；南幸於急戰，北利在緩師。宜徐持久，曠以日月。」紹不從。八月，紹進營稍前，依沙灯為屯，</font><font size=4px color="#009090"><font size=4px>〔灯，都回翻。〕</font></font><font size=4px>東西數十里。操亦分營與相當。

 　　九月，庚午朔，日有食之。

 　　曹操出兵與袁紹戰，不勝，復還，堅壁。紹為高櫓，</font><font size=4px color="#009090"><font size=4px>〔賢曰：釋名曰：櫓者，露上無覆屋也。〕</font></font><font size=4px>起土山，射營中，</font><font size=4px color="#009090"><font size=4px>〔射，而亦翻。〕</font></font><font size=4px>營中皆蒙楯而行。</font><font size=4px color="#009090"><font size=4px>〔楯，食尹翻。賢曰：今之旁排也。〕</font></font><font size=4px>操乃為霹靂車，</font><font size=4px color="#009090"><font size=4px>〔賢曰：以其發石聲烈震，呼之為霹靂，即今之砲車也。張晏曰：范蠡兵法，飛石重十二斤，為機發，行三百步。操蓋祖其遺法耳。魏氏春秋曰：以古有矢石。又傳云：旝動而鼓。說曰：旝，發石也，於是造發石車。車，尺遮翻。〕</font></font><font size=4px>發石以擊紹樓，皆破；紹復為地道攻操，操輒於內為長塹以拒之。操眾少糧盡，</font><font size=4px color="#009090"><font size=4px>〔少，詩沼翻；下同。〕</font></font><font size=4px>士卒疲乏，百姓困於征賦，多叛歸紹者。操患之，與荀彧書，議欲還許，以致師。</font><font size=4px color="#009090"><font size=4px>〔賢曰：致，猶至也。兵法：善戰者，致人，不致於人。〕</font></font><font size=4px>彧報曰：「紹悉眾聚官渡，欲與公決勝敗。公以至弱當至強，若不能制，必為所乘，是天下之大機也。且紹，布衣之雄耳，能聚人而不能用。以公之神武明哲而輔以大順，何向而不濟！今穀食雖少，未若楚、漢在滎陽、成皋間也。是時劉、項莫肯先退者，以為先退則勢屈也。公以十分居一之眾，</font><font size=4px color="#009090"><font size=4px>〔賢曰：言與紹眾相懸也。〕</font></font><font size=4px>畫地而守之，</font><font size=4px color="#009090"><font size=4px>〔賢曰：言畫地作限隔也。〕</font></font><font size=4px>搤其喉而不得進，已半年矣。</font><font size=4px color="#009090"><font size=4px>〔搤，於革翻。〕</font></font><font size=4px>情見勢竭，必將有變。</font><font size=4px color="#009090"><font size=4px>〔見，賢遍翻。〕</font></font><font size=4px>此用奇之時，不可失也。」操從之，乃堅壁持之。

 　　操見運者，撫之曰：「欲十五日</font><font size=4px color="#009090"><font size=4px>〔卻，後也；晉人帖中多用「少卻」字，其意猶言「少退」也。〕</font></font><font size=4px>為汝破紹，不復勞汝矣。」</font><font size=4px color="#009090"><font size=4px>〔為， 于偽翻。復，扶又翻；下同。〕</font></font><font size=4px>紹運穀車數千乘至官渡。</font><font size=4px color="#009090"><font size=4px>〔乘，繩證翻；下同。〕</font></font><font size=4px>荀攸言於操曰：「紹運車旦暮至，其將韓猛兌而輕敵，擊，可破也！」操曰：「誰 可使者﹖」攸曰：「徐晃可。」乃遣偏將軍河東徐晃</font><font size=4px color="#009090"><font size=4px>〔按沈約志，曹魏置將軍四十號，偏將軍、裨將軍居其末。〕</font></font><font size=4px>與史渙邀擊猛，破走之，燒其輜重。</font><font size=4px color="#009090"><font size=4px>〔重，直用翻；下同。〕</font></font><font size=4px>

 　　冬，十月，紹復遣車運穀，使其將淳于瓊等將兵萬餘人送之，宿紹營北四十里。沮授說紹：「可遣蔣奇別為支軍於表，</font><font size=4px color="#009090"><font size=4px>〔說，輸芮翻。支，別也；表，外也。〕</font></font><font size=4px>以絕曹操之鈔。」</font><font size=4px color="#009090"><font size=4px>〔鈔，楚交翻。〕</font></font><font size=4px>紹不從。

 　　許攸曰：「曹操兵少而悉師拒我，許下餘守，勢必空弱。若分遣輕軍，星行掩襲，</font><font size=4px color="#009090"><font size=4px>〔星行，戴星而行也。〕</font></font><font size=4px>許可拔也。許拔，則奉迎天子以討操，操成禽矣。如其未潰，可令首尾奔命，破之必也。」紹不從，曰：「吾要當先取操。」會攸家犯法，審配收繫之，攸怒，遂奔操。</font><font size=4px color="#009090"><font size=4px>〔考異曰：魏志武紀曰：「攸貪財，袁紹不能足，來奔。」今從范書紹傳。〕</font></font><font size=4px>

 　　操聞攸來，跣出迎之，撫掌笑曰：「子卿遠來，吾事濟矣！」</font><font size=4px color="#009090"><font size=4px>〔許攸，字子遠，今呼為子卿，貴之也。或曰：操字攸曰：「子遠，卿來，吾事濟矣。」於文為順。〕</font></font><font size=4px>既入坐，</font><font size=4px color="#009090"><font size=4px>〔坐，徂臥翻。〕</font></font><font size=4px>謂操曰：「袁氏軍盛，何以待之﹖今有幾糧乎﹖」操曰：「尚可支一歲。」攸曰：「無是，更言之！」又曰：「可支半歲。」攸曰：「足下不欲破袁氏邪，何言之不實也！」操曰：「向言戲之耳。其實可一月，為之柰何﹖」攸曰：「公孤軍獨守，外無救援而糧穀已盡，此危急之日也。袁氏輜重萬餘乘，在故市、烏巢，</font><font size=4px color="#009090"><font size=4px>〔據水經，烏巢澤，在陳留酸棗縣東南。乘，繩證翻。〕</font></font><font size=4px>屯軍無嚴備，若以輕兵襲之，不意而至，燔其積聚，</font><font size=4px color="#009090"><font size=4px>〔積，七賜翻。聚，慈喻翻。〕</font></font><font size=4px>不過三日，袁氏自敗也。」操大喜，乃留曹洪、荀攸守營，自將步騎五千人，皆用袁軍旗幟，</font><font size=4px color="#009090"><font size=4px>〔幟，赤志翻。〕</font></font><font size=4px>銜枚縛馬口，夜從間道出，</font><font size=4px color="#009090"><font size=4px>〔間，古莧翻。〕</font></font><font size=4px>人抱束薪，所歷道有問者，語之曰：</font><font size=4px color="#009090"><font size=4px>〔語，牛倨翻。〕</font></font><font size=4px>「袁公恐曹操鈔略後軍，遣兵以益備。」聞者信以為然，皆自若。既至，圍屯，大放火，營中驚亂。會明，瓊等望見操兵少，出陳門外，</font><font size=4px color="#009090"><font size=4px>〔陳，讀曰陣。〕</font></font><font size=4px>操急擊之，瓊退保營，操遂攻之。

 　　紹聞操擊瓊，謂其子謂曰：「就操破瓊，吾拔其營，彼固無所歸矣！」</font><font size=4px color="#009090"><font size=4px>〔就，即也；言即使操破淳于瓊，而我攻拔其營，將無所歸也。〕</font></font><font size=4px>乃使其將高覽、張郃等攻操營。</font><font size=4px color="#009090"><font size=4px>〔郃，曷閤翻，又古盍翻。〕</font></font><font size=4px>郃曰：「曹公精兵往，必破瓊等，瓊等破，則事去矣，請先往救之」郭圖固請攻操營。郃曰：「曹公營固，攻之必不拔。若瓊等見禽，吾屬盡為虜矣。」紹但遣輕騎救瓊，而以重兵攻操營，不能下。

 　　紹騎至烏巢，操左右或言「賊騎稍近，請分兵拒之。」操怒曰：「賊在背後，乃白！」士卒皆殊死戰，遂大破之，斬瓊等，盡燔其糧穀，士</font><span class="h"><font size=4px>【章：甲十一行本「士」上有「殺」字；乙十一行本同；孔本同；張校同。】</font></font><font size=4px>卒千餘人，皆取其鼻，失馬割脣舌，以示紹軍。紹軍將士皆恟懼。</font><font size=4px color="#009090"><font size=4px>〔恟，許勇翻。〕</font></font><font size=4px>郭圖凓其計之失，復譖張郃於紹曰：</font><font size=4px color="#009090"><font size=4px>〔復，扶又翻。〕</font></font><font size=4px>「郃快軍敗。」郃忿懼，遂與高覽焚攻具，詣操營降。</font><font size=4px color="#009090"><font size=4px>〔降，戶江翻；下同。〕</font></font><font size=4px>曹洪疑不敢受，荀攸曰：「郃計畫不用，怒而來奔，君有何疑！」乃受之。

 　　於是紹軍驚擾，大潰。紹及譚等幅巾乘馬，</font><font size=4px color="#009090"><font size=4px>〔傅子曰：漢末，王公多委正服，以幅巾為雅，是以袁紹、崔豹之徒，雖為將帥，皆著縑巾。魏太祖以天下凶荒，資財乏匱，擬古皮弁，裁縑帛以為帢，合乎簡易隨時之義，以色別其貴賤，于今施行。可謂軍容，非國容也。〕</font></font><font size=4px>與八百騎渡河。操追之不及，盡收其輜重、圖書、珍寶。餘眾降者，操盡抗之，前後所殺七萬餘人。</font><font size=4px color="#009090"><font size=4px>〔考異曰：范書紹傳曰：「所殺八萬人。」按獻帝起居注：曹公上言，凡斬首七萬餘級。〕</font></font><font size=4px>

 　　沮授不及紹渡，為操軍所執，乃大呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「授不降也，為所執耳！」操與之有舊，迎謂曰：「分野殊異，遂用圮紹，</font><font size=4px color="#009090"><font size=4px>〔三十八宿布列於天，各有躔度。周天三百六十六度四分度之一，分為十二次。班固取三統曆十二次配十二野，而分野之說行焉。費直說周易、蔡邕月令章句所言頗有先後，魏太史令陳卓更言邵國所入宿度，而分野之說詳矣。皇甫謐曰：黃帝推分星次以定律度，天有十二次，日月之所躔也；地有十二分，王侯之所國也。分，扶問翻。「圮」，當作「否」；否，隔也。〕</font></font><font size=4px>不圖今日乃相禽也！」授曰：「冀州失策，自取奔北。</font><font size=4px color="#009090"><font size=4px>〔紹牧冀州，故稱之，猶劉備以牧豫州，稱之為劉豫州。〕</font></font><font size=4px>授知力俱困，宜其見禽。」操曰：「本初無謀，不相用計，若蒙公靈，速死為福。」操歎曰：「孤早相得，天下不足慮也。」遂赦而厚遇焉。授尋謀歸袁氏，操乃殺之。

 　　操收紹書中，得許下及軍中人書，皆焚之，曰：「當紹之強，孤猶不能自保，況眾人乎！」</font><font size=4px color="#009090"><font size=4px>〔此光武安反側之意。英雄處事，世雖相遠，若合符節。〕</font></font><font size=4px>

 　　冀州城邑多降於操。</font><font size=4px color="#009090"><font size=4px>〔降，戶江翻。〕</font></font><font size=4px>袁紹走至黎陽北岸，入其將軍蔣義渠營，把其手曰：「孤以首領相付矣！」義渠避帳而處之，</font><font size=4px color="#009090"><font size=4px>〔處，昌呂翻。〕</font></font><font size=4px>使宣號令。眾聞紹在，稍復歸之。

 　　或謂田豐曰：「君必見重矣。」豐曰：「公貌寬而內忌，不亮吾忠，</font><font size=4px color="#009090"><font size=4px>〔亮，信也，明也。〕</font></font><font size=4px>而吾數以至言迕之， </font><font size=4px color="#009090"><font size=4px>〔數，所角翻。迕，五故翻。〕</font></font><font size=4px>若勝而喜，猶能救</font><span class="h"><font size=4px>【章：乙十一行本「救」作「赦」；孔本同；張校同。】</font></font><font size=4px>我，今戰敗而恚，</font><font size=4px color="#009090"><font size=4px>〔恚，於避翻。〕</font></font><font size=4px>內忌將發，吾不望 生。」紹軍士皆拊膺泣曰：「向令田豐在此，必不至於敗。」紹謂逢紀曰：</font><font size=4px color="#009090"><font size=4px>〔逢，皮江翻。〕</font></font><font size=4px>「冀州諸人聞吾軍敗，皆當念吾，惟田別駕前諫止吾，與眾不同，吾亦 凓之。」紀曰：「豐聞將軍之退，拊手大笑，喜其言之中也。」</font><font size=4px color="#009090"><font size=4px>〔中，竹仲翻。〕</font></font><font size=4px>紹於是謂僚屬曰：「吾不用田豐言，果為所笑。」遂殺之。初，曹操聞豐不從戎，</font><font size=4px color="#009090"><font size=4px>〔謂紹囚之，不使從軍也。〕</font></font><font size=4px>喜曰：「紹必敗矣。」及紹奔遁，復曰：</font><font size=4px color="#009090"><font size=4px>〔復，扶又翻；下同。〕</font></font><font size=4px>「向使紹用其別駕計，尚未可知也。」

 　　審配二子為操所禽，紹將孟岱言於紹曰：「配在位專政，族大兵強，且二子在南，必懷反計。」郭圖、辛評亦以為然。紹遂以岱為監軍，化配守鄴。</font><font size=4px color="#009090"><font size=4px>〔監，古銜翻。〕</font></font><font size=4px>護軍逄紀素與配不睦，紹以問之，紀曰：「配天性烈直，每慕古人之節，必不以二子在南為不義也。願公勿疑。」紹曰：「君不惡之邪﹖」</font><font size=4px color="#009090"><font size=4px>〔惡，烏路翻。〕</font></font><font size=4px>紀曰：「先所爭者，私情也；今所陳者，國事也。」紹曰：「善！」乃不廢配，配由是更與紀親。</font><font size=4px color="#009090"><font size=4px>〔逢紀能為審配言，而不肯救田豐之死，果為國事乎！〕</font></font><font size=4px>冀州城邑叛紹者，紹稍復擊定之。

 　　紹為人寬雅，有局度，喜怒不形於色，而性矜愎自高，</font><font size=4px color="#009090"><font size=4px>〔愎，平逼翻；戾也，狠也。〕</font></font><font size=4px>短於從善，故至於敗。

 　　冬，十月，辛亥，有星孛于大梁。</font><font size=4px color="#009090"><font size=4px>〔賢曰：大梁，酉之分。蔡邕曰：自胃一度至畢六度，謂之大梁之次。皇甫謐曰：自胃七度至畢十度曰大梁之次。晉書天文志從謐。孛，蒲內翻。〕</font></font><font size=4px>

 　　廬江太守李術攻殺揚州刺史嚴象，廬江梅乾、雷緒、陳蘭等各聚眾數萬在江淮間，曹操表沛國劉馥為揚 州刺史。時揚州獨有九江，</font><font size=4px color="#009090"><font size=4px>〔時廬江、丹陽、會稽、吳郡、豫章，皆屬孫氏；馥刺揚州，獨有九江耳。〕</font></font><font size=4px>馥單馬造合肥空城，建立州治，</font><font size=4px color="#009090"><font size=4px>〔郡國志：漢揚州刺史治歷 陽。今馥移合肥，後又移治壽春，而江左揚州治建業，揚州分矣。造，七到翻。〕</font></font><font size=4px>招懷乾、緒等，皆貢獻相繼。數年中，恩化大行，流民歸者以萬數。於是廣屯田，興陂堨；〕堨，於葛翻。以土壅水曰堨。〕官民有畜，乃聚諸生，立學校；又高為城壘，多積木石，以脩戰守之備。</font><font size=4px color="#009090"><font size=4px>〔為孫權攻合肥不能下張本。〕</font></font><font size=4px>

 　　曹操聞孫策死，欲因喪伐之。侍御史張紘諫曰：</font><font size=4px color="#009090"><font size=4px>〔三年，策遣紘獻方物至許，拜侍御史。〕</font></font><font size=4px>「乘人之喪，既非古義，</font><font size=4px color="#009090"><font size=4px>〔古不伐喪。〕</font></font><font size=4px>若其不克，成讎棄好，</font><font size=4px color="#009090"><font size=4px>〔好，呼到翻。〕</font></font><font size=4px>不如因而厚之。」操即表權為討虜將軍，</font><font size=4px color="#009090"><font size=4px>〔討虜將軍之號，創置於此。〕</font></font><font size=4px>領會稽太守。</font><font size=4px color="#009090"><font size=4px>〔會，工外翻。〕</font></font><font size=4px>

 　　操欲令紘輔權內附，乃以紘為會稽東部都尉。</font><font size=4px color="#009090"><font size=4px>〔沈約曰：臨海太守，本會稽東部都尉治。前漢都尉治鄞，後漢分會稽為吳郡，疑是都尉徙治章安也。〕</font></font><font size=4px>紘至吳，太夫人以權年少，</font><font size=4px color="#009090"><font size=4px>〔少，詩照翻。〕</font></font><font size=4px>委紘與張昭共輔之。紘思惟補察，知無不為。太夫人問揚武都尉會稽董襲曰：「江東可保不﹖」</font><font size=4px color="#009090"><font size=4px>〔不，讀曰否。〕</font></font><font size=4px>襲曰：「江東有山川之固，而討逆明府恩德在民，討虜承基，大小用命，</font><font size=4px color="#009090"><font size=4px>〔詩逆，策也；討虜，權也。〕</font></font><font size=4px>張昭秉眾事，襲等為爪牙，此地利人和之時也，萬無所憂。」權遣張紘之部，或以紘本受北任，嫌其志趣不止於此，權不以介意。</font><font size=4px color="#009090"><font size=4px>〔介，間也，纖微也；言其意不以纖微嫌間也。〕</font></font><font size=4px>

 　　魯肅將北還，</font><font size=4px color="#009090"><font size=4px>〔肅從孫策事，見上卷三年。〕</font></font><font size=4px>周瑜上之，</font><font size=4px color="#009090"><font size=4px>〔考異曰：肅傳曰：「劉子揚招肅往依鄭寶，肅將從之。瑜以權可輔，止肅。」按劉曄殺鄭寶，以其眾與劉勳，勳為策所滅，寶安得及權時也。〕</font></font><font size=4px>因薦肅於權曰：「肅才宜佐時，當廣求其比以成功業。」權即見肅，與語，悅之。賓退，獨引肅合榻對飲，</font><font size=4px color="#009090"><font size=4px>〔榻，牀也。有坐榻，有臥榻。今江南又呼几案之屬為卓牀。卓，高也；以其比坐榻、臥榻為高也。合榻，猶言合卓也。〕</font></font><font size=4px>曰：「今漢室傾危，孤思有桓、文之功，君何以佐之﹖」肅曰：「昔高帝欲尊事義帝而不獲者，以項羽為害也。今之曹操，猶昔項羽，將軍何由得為桓、文乎！肅竊料之，漢室不可復興，曹操不可卒除，</font><font size=4px color="#009090"><font size=4px>〔復，扶又翻。卒，讀曰猝。〕</font></font><font size=4px>為將軍計，惟有保栽江東以觀天下之釁耳。若因北方多務，勦除黃祖，進伐劉表，竟長江所極，據而有之，此王業也。」</font><font size=4px color="#009090"><font size=4px>〔江東君臣上下，本謀不過此耳。〕</font></font><font size=4px>權曰：「今盡力一方，冀以輔漢耳，此言非所及也。」張昭毀肅年少粗疏，</font><font size=4px color="#009090"><font size=4px>〔少，詩照翻。〕</font></font><font size=4px>權益貴重之，賞賜儲偫，富擬其舊。</font><font size=4px color="#009090"><font size=4px>〔魯肅家本饒富，先嘗指囷以資周瑜矣。偫，直里翻。〕</font></font><font size=4px>

 　　權料諸小將兵少而用薄者，并合之。</font><font size=4px color="#009090"><font size=4px>〔料，力條翻，量也；又力弔翻。〕</font></font><font size=4px>別部司馬汝南呂蒙，</font><font size=4px color="#009090"><font size=4px>〔續漢志：大將軍營五部，部各有校尉一人，軍司馬一人，其別營領屬為別部司馬，其兵多少，各隨時宜。〕</font></font><font size=4px>軍容鮮整，士卒練習。權大悅，增其兵，寵任之。

 　　功曹駱統勸權權尊賢接士，勤求損益，饗賜之日，人人別進，問其燥濕，</font><font size=4px color="#009090"><font size=4px>〔人之居處，避濕就燥。問其燥濕者，問其居處何如也。〕</font></font><font size=4px>加以密意，誘諭使言，察其志趣。權納用焉。統，俊之子也。</font><font size=4px color="#009090"><font size=4px>〔駱俊見上卷二年。誘，音酉。〕</font></font><font size=4px>

 　　廬陵太守孫輔恐權不能保江東，陰遣人齎書呼曹操。行人以告，權悉斬輔親近，分其部曲，徙輔置東。</font><font size=4px color="#009090"><font size=4px>〔置之吳東也。〕</font></font><font size=4px>

 　　曹操表徵華歆為議郎、參司空軍事。廬江太守李術不肯事權，而多納其亡叛。</font><font size=4px color="#009090"><font size=4px>〔術本權兄策所樹置也。〕</font></font><font size=4px>權以狀白曹操曰：「嚴刺史昔為公所用，而李術害之，肆其無道，宜速誅滅。今術必復詭說求救。明公居阿衡之任，</font><font size=4px color="#009090"><font size=4px>〔以伊尹況操。復，扶又翻；下同。〕</font></font><font size=4px>海內所瞻，願敕執事，勿復聽受。」因舉兵攻術於皖城。</font><font size=4px color="#009090"><font size=4px>〔皖，戶板翻。〕</font></font><font size=4px>術求救於操，操不救。遂屠其城，梟術首，</font><font size=4px color="#009090"><font size=4px>〔梟，堅堯翻。〕</font></font><font size=4px>徙其部曲二萬餘人。

 　　劉表攻張羨，連年不下。</font><font size=4px color="#009090"><font size=4px>〔羨叛表事始上卷三年。〕</font></font><font size=4px>曹操方與袁紹相拒，未暇救之。羨病死，長沙復立其子懌。表攻懌及零、桂，皆平之。於是表地方數千里，帶甲十餘萬，遂不供職貢，郊祀天地，居處服用，僭擬乘輿焉。</font><font size=4px color="#009090"><font size=4px>〔處，昌呂翻。〕</font></font><font size=4px>

 　　張魯以劉璋闇懦，不復承順，襲別部司馬張脩，殺之而并其眾。</font><font size=4px color="#009090"><font size=4px>〔魯初與脩取漢中，事見六十卷初平二年。〕</font></font><font size=4px>璋怒，殺魯母及弟，魯遂據漢中，與璋為敵。璋遣中郎將龐羲擊之，不克。璋以羲為巴郡太守，屯閬中以禦魯。</font><font size=4px color="#009090"><font size=4px>〔閬中縣，屬巴郡。〕</font></font><font size=4px>羲輒召漢昌賨民為兵，</font><font size=4px color="#009090"><font size=4px>〔譙周巴記曰：和帝永元中，分宕棸之地置漢昌縣，屬巴郡。夷人歲入賨錢，口四十，謂之賨民。賨，徂宗翻。〕</font></font><font size=4px>或構羲於璋，璋疑之。趙韙數諫不從，亦恚恨。</font><font size=4px color="#009090"><font size=4px>〔數，所角翻。〕</font></font><font size=4px>

 　　初，南陽、三輔民流入益州者數萬家，劉焉悉收以為兵，名曰東州兵。璋性寬柔，無威略，東州人侵暴舊民，璋不能禁。趙韙素得人心，</font><font size=4px color="#009090"><font size=4px>〔趙韙從焉入蜀，璋又韙所立，益州之大吏也。〕</font></font><font size=4px>因益州士民之怨，遂作亂，引兵數萬攻璋；厚賂荊州，</font><font size=4px color="#009090"><font size=4px>〔荊州劉表也。〕</font></font><font size=4px>與之連和；蜀郡、廣漢、犍為皆應之。</font><font size=4px color="#009090"><font size=4px>〔犍，居言翻。〕</font></font><font size=4px>
</font><!--/HTMLBUILERPART0--><font size=4px>