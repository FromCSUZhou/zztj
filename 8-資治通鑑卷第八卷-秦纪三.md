<font size=4px>　　秦纪三　起昭阳大荒落，尽阏逢敦牂，凡二年。

 　　二世皇帝下

 　　二年（癸巳，公元前二零八年）

 　　冬，十月，泗川监平将兵围沛公于丰，</font><font size=4px color="#009090"><font size=4px>〔泗川郡即泗水郡。秦，郡置守、尉、监。文颖曰：秦时御史监郡，若今刺史。平，人名。〕</font></font><font size=4px>沛公出与战，破之；令雍齿守丰。</font><font size=4px color="#009090"><font size=4px>〔雍，于用翻，姓也。风俗通：雍姓，周文王子雍伯之后。〕</font></font><font size=4px>十一月，沛公引兵之薛。泗川守壮兵败于薛，走至戚；沛公左司马得杀之。</font><font size=4px color="#009090"><font size=4px>〔壮者，泗川守之名。班志，戚县属东海郡。括地志：沂州临沂县有戚县故城。戚，如字，如淳将毒翻。余以地理考之，沛郡之与东海相去颇远，壮兵败而走，未必能至东海之戚。班志，沛郡有广戚县。章怀太子贤曰：广戚故城在今徐州沛县东，恐是走至广戚之戚也。师古曰：得者，司马之名。贡父曰：得杀之者，得而杀之；汉书多以获为得。司马掌兵，周之夏卿。春秋之时，晋置三军及新军，各有卿佐，复置司马以掌军中刑戮之事。后复分为左、右；又其后也，军行有军司马、假司马；下至部曲，有候，有司马。〕</font></font><font size=4px>

 　　周章出关，止屯曹阳，</font><font size=4px color="#009090"><font size=4px>〔晋灼曰：曹阳亭在弘农东十三里，魏武改曰好阳。师古曰：曹水之阳也。其水出陕县西岘头山而北流入河，今谓之好阳涧，在陕县西四十五里。括地志：在陕州桃林县东十四里。〕</font></font><font size=4px>二月余，章邯追败之；复走渑池，</font><font size=4px color="#009090"><font size=4px>〔败，补迈翻。复，扶又翻。〕</font></font><font size=4px>十余日，章邯击，大破之。周文自刎，军遂不战。</font><font size=4px color="#009090"><font size=4px>〔刎，扶粉翻。〕</font></font><font size=4px>

 　　吴叔围荥阳；李由为三川守，守荥阳，</font><font size=4px color="#009090"><font size=4px>〔秦灭周置三郡，其治所当在洛阳；由盖守荥阳以捍楚。宋白曰：秦立三川郡，初理洛阳，后徙荥阳。〕</font></font><font size=4px>叔弗能下。楚将军田臧等相与谋曰："周章军已破矣，</font><font size=4px color="#009090"><font size=4px>〔周章，即周文。〕</font></font><font size=4px>秦兵旦暮至。我围荥阳城弗能下，秦兵至，必大败，不如少遗兵守荥阳，</font><font size=4px color="#009090"><font size=4px>〔遗兵，留兵也。少，诗沼翻。〕</font></font><font size=4px>悉精兵迎秦军。今假王骄，</font><font size=4px color="#009090"><font size=4px>〔陈涉之自王也，以吴叔为假王。〕</font></font><font size=4px>不知兵权，不足与计事，恐败。"因相与矫王令以诛吴叔，</font><font size=4px color="#009090"><font size=4px>〔师古曰：矫，托也，托言受王令也。〕</font></font><font size=4px>献其首于陈王。陈王使使赐田臧楚令尹印，以为上将。

 　　田臧乃使诸将李归等守荥阳，自以精兵西迎秦军于敖仓，</font><font size=4px color="#009090"><font size=4px>〔周宣王狩于敖。左传：晋师在敖、鄗之间。后汉志：荥阳有敖亭，秦立敖仓。孟康曰：敖，地名，在荥阳西北山上，临河有大仓。〕</font></font><font size=4px>与战；田臧死，军破。章邯进兵击李归等荥阳下，破之，李归等死。阳城人邓说将兵居郯，</font><font size=4px color="#009090"><font size=4px>〔师古曰：郯，东海县，音谈。索隐曰：非也。此时章邯军未至东海，此郯别是地名；或恐"郯"当作"郏"，郏是郏鄏之地。史记正义曰：郏是春秋时郏地，楚郏敖葬之，今汝州郏县城是。邓说，阳城人。阳城，河南府县，与郏县相近，又近陈。余按索隐以为河南之郏鄏，正义以为汝州之郏；时章邯兵至荥阳，则已过郏鄏而东矣，正义之说近之。〕</font></font><font size=4px>章邯别将击破之。銍人伍逢将兵居许，</font><font size=4px color="#009090"><font size=4px>〔伍，姓也。春秋时，楚有伍举、伍奢。许，春秋许子之国，班志属颍川；魏文帝改曰许昌；唐为许州〕</font></font><font size=4px>章邯击破之。两军皆散，走陈，陈王诛邓说。

 　　二世数诮让李斯："居三公位，如何令盗如此！"</font><font size=4px color="#009090"><font size=4px>〔数， 所角翻。诮，七笑翻，责也。秦以丞相、太尉、御史大夫为三公，汉因之。〕</font></font><font size=4px>李斯恐惧，重爵禄，不知所出，乃阿二世意，以书对曰："夫贤主者，必能行督责之术者也。</font><font size=4px color="#009090"><font size=4px>〔索隐曰：督者，察也；察其罪，责之以刑罚也。〕</font></font><font size=4px>故申子曰：『有天下而不恣睢，</font><font size=4px color="#009090"><font size=4px>〔恣，资二翻；睢，香萃翻，谓肆情放纵也。〕</font></font><font size=4px>命之曰"以天下为桎梏"者，无他焉，不能督责，而顾以其身劳于天下之民，若尧、禹然，故谓之桎梏也。』</font><font size=4px color="#009090"><font size=4px>〔桎梏，械也；在足曰桎，在手曰梏。桎，职日翻。梏，姑沃翻。〕</font></font><font size=4px>夫不能修申、韩之明术，行督责之道，专以天下自适也；而徒务苦形劳神，以身徇百姓，则是黔首之役，非畜天下者也，何足贵哉！故明主能行督责之术以独断于上，</font><font size=4px color="#009090"><font size=4px>〔断，丁乱翻。〕</font></font><font size=4px>则权不在臣下，然后能灭仁义之涂，绝谏说之辩，荦然行恣睢之心</font><font size=4px color="#009090"><font size=4px>〔荦，吕角翻。〕</font></font><font size=4px>而莫之敢逆。如此，群臣、百姓救过不给，何变之敢图！"二世说，</font><font size=4px color="#009090"><font size=4px>〔说，读曰悦。〕</font></font><font size=4px>于是行督责益严，税民深者为明吏，杀人众者为忠臣，刑者相半于道，而死人日成积于市；秦民益骇惧思乱。

 　　赵李良已定常山，</font><font size=4px color="#009090"><font size=4px>〔去年，赵王使李良略常山。〕</font></font><font size=4px>还报赵王。赵王复使良略太原；至石邑，秦兵塞井陉，未能前。</font><font size=4px color="#009090"><font size=4px>〔班志，石邑县属常山郡，井陉山在西。塞，悉则翻。陉，音刑。〕</font></font><font size=4px>秦将诈为二世书以招良。良得书未信，还之邯郸，益请兵。未至，道逢赵王姊出饮，</font><span class="h"><font size=4px>【章：十二行本"饮"下有"从百余骑"四字；乙十一行本同；孔本同；张校同；退斋校同。】</font></font><font size=4px>良望见，以为王，伏谒道旁。王姊醉，不知其将，</font><font size=4px color="#009090"><font size=4px>〔将，即亮翻。〕</font></font><font size=4px>使骑谢李良。李良素贵，起，惭其从官。</font><font size=4px color="#009090"><font size=4px>〔拜谒而起，顾从官而惭也。从，才用翻。〕</font></font><font size=4px>从官有一人曰，"天下畔秦，能者先立。且赵王素出将军下，今女儿乃不为将军下车，请追杀之！"李良已得秦书，固欲反赵，未决；因此怒，遣人追杀王姊，因将其兵袭邯郸。邯郸不知，竟杀赵王、邵骚。赵人多为张耳、陈除耳目者，以故二人独得脱。</font><font size=4px color="#009090"><font size=4px>〔以故者，以此故也。〕</font></font><font size=4px>

 　　陈人秦嘉、符离人朱鸡石等起兵，围东海守于郯。</font><font size=4px color="#009090"><font size=4px>〔"陈"当作"凌"；陈胜传作"凌人秦嘉"。秦，姓也；春秋时，鲁有秦堇父。班志曰：东海郡，汉高帝置；应劭注曰：即秦郯郡。余按裴駰所云三十六郡，本亦无郯郡，汉东海郡则治郯耳。〕</font></font><font size=4px>陈王闻之，使武平君畔为将军，监郯下军。秦嘉不受命，自立为大司马，恶属武君，</font><font size=4px color="#009090"><font size=4px>〔恶，乌路翻。〕</font></font><font size=4px>告军吏曰："武平君年少，不知兵事，勿听！"因矫以王命杀武平君畔。

 　　二世益遣长史司马欣、董翳佐章邯击盗。</font><font size=4px color="#009090"><font size=4px>〔时章邯为上将，将兵东讨，故使欣为长史以佐之。据颈籍传，翳为都尉。姓谱：飂叔安裔子董父好龙，帝舜嘉焉，因赐姓董。〕</font></font><font size=4px>章邯已破伍逢，击陈柱国房君，杀之；又进击陈西张贺军。陈王出监战。张贺死。</font><font size=4px color="#009090"><font size=4px>〔监，古衔翻。〕</font></font><font size=4px>

 　　腊月，</font><font size=4px color="#009090"><font size=4px>〔张晏曰：秦之腊月，夏之九月。臣瓒曰：建丑之月也。师古曰：史记云：胡亥二年十月，诛葛婴；十一月，周文死；十二月，陈涉死：瓒说是也。〕</font></font><font size=4px>陈王之汝阴，</font><font size=4px color="#009090"><font size=4px>〔之，往也。〕</font></font><font size=4px>还，至下城父，</font><font size=4px color="#009090"><font size=4px>〔师古曰：下城父，地名，在沛郡城父县东。刘昭曰：汝南山桑县，故属沛，有下城父聚。父，音甫。〕</font></font><font size=4px>其御庄贾杀陈王以降。</font><font size=4px color="#009090"><font size=4px>〔降，户江翻。〕</font></font><font size=4px>初，陈涉既为王，其故人皆往依之。妻之父亦往焉，陈王以众宾待之，长揖不拜。妻之父怒曰："怙乱僭号，而傲长者，不能久矣！"不辞而去。陈王跪谢，遂不为顾。客出入愈益发舒，言陈王故情。或说陈王曰："客愚无知，颛妄言，轻威。"陈王斩之。诸故人皆自引去，由是无亲陈王者。陈王以朱防为中正，胡武为司过，主司群臣。诸将徇地至，令之不是，</font><span class="h"><font size=4px>【章：十二行本"是"下有"者"字；乙十一行本同；孔本同。】</font></font><font size=4px>辄系而罪之。以苛察为忠；其所不善者，弗下吏，辄自治之。诸将以其故不亲附，此其所以败也。</font><font size=4px color="#009090"><font size=4px>〔史言陈王弃其亲故，遂死于庄贾之手，故先以故人二字发其端，乃及慢其妻父事，次及客事。客先与陈王佣耕，及其据陈而王，遮道求见，陈王载与俱归；后以客言其故情，遂杀之。轻威者，言轻其为君之威重也。颛，与专同。〕</font></font><font size=4px>

 　　陈王故涓人将军吕臣为苍头军，</font><font size=4px color="#009090"><font size=4px>〔魏有苍头二十万，盖前乎此时已有苍头军矣。应劭曰：时军皆着青巾，故曰苍头。服虔曰：苍头，谓士卒青帛巾，若赤眉之号以相识别也。〕</font></font><font size=4px>起新阳，</font><font size=4px color="#009090"><font size=4px>〔班志，新阳县属如南郡；应劭曰：在新水之阳。括地志：新阳故城，在豫州真阳县西南四十二里。〕</font></font><font size=4px>攻陈，下之，杀庄贾，复以陈为楚；葬陈王于砀，諡曰隐王。

 　　初，陈王令銍人宋留将兵定南阳，入武关。留已徇南阳，闻陈王死，南阳复为秦；宋留以军降，二世车裂留以徇。

 　　魏周巿将兵略</font><span class="h"><font size=4px>【章：十二行本"略"下有"地"字；乙十一行本同；孔本同。】</font></font><font size=4px>丰、沛，使人招雍齿，雍齿雅不欲属沛公，即以丰降魏。</font><font size=4px color="#009090"><font size=4px>〔雅，素也。〕</font></font><font size=4px>沛公攻之，不克。

 　　赵张耳、陈余收其散兵，得数万人，击李良；良败，走归章邯。

 　　客有说耳、余曰："两君羇旅，而欲附赵，难可独立；立赵后，辅以谊，可就功。"乃求得赵歇。春，正月，耳、余立歇为赵王，居信都。</font><font size=4px color="#009090"><font size=4px>〔项羽改信都曰襄国；汉复为信都县，属信都国；后汉复曰襄国。〕</font></font><font size=4px>

 　　东阳甯君、秦嘉</font><font size=4px color="#009090"><font size=4px>〔文颖曰：秦嘉，东阳郡人，为甯县君。臣瓒曰：陈胜传："凌人秦嘉"，然则嘉非东阳人。嘉起于郯，号大司马，又不为甯县君。东阳甯君自一人，秦嘉又一人。师古曰：瓒说是。东阳者，为所属县；甯君者，姓甯，时号为君。姓谱：卫卿甯氏之后；又晋有甯嬴，以邑为姓。〕</font></font><font size=4px>闻陈王军败，乃立景驹为楚王，引兵之方与，欲击秦军定陶下；</font><font size=4px color="#009090"><font size=4px>〔班志，方与县属山阳郡，定陶县属济阴郡。史记正义曰：方与，今济州县；定陶，今曹州县。方与，音房预。〕</font></font><font size=4px>使公孙庆使齐，欲与之并力俱进。</font><font size=4px color="#009090"><font size=4px>〔并，必正翻。〕</font></font><font size=4px>齐王曰："陈王战败，不知其死生，楚安得不请而立王！"公孙庆曰："齐不请楚而立王，楚何故请齐而立王！且楚首事，掌令于天下。"</font><font size=4px color="#009090"><font size=4px>〔首事，谓最先起兵伐秦。〕</font></font><font size=4px>田儋杀公孙庆。

 　　秦左、右校复攻陈，下之。</font><font size=4px color="#009090"><font size=4px>〔索隐曰：左、右校，即左、右校尉。校，户教翻。〕</font></font><font size=4px>吕将军走，徼兵复聚，</font><font size=4px color="#009090"><font size=4px>〔如淳曰：徼，要也，徼散卒复相聚也。师古曰：徼，工尧翻。余谓从如氏之说，当音于尧翻。〕</font></font><font size=4px>与番盗黥布相遇，</font><font size=4px color="#009090"><font size=4px>〔番，即番阳县，汉属豫章郡。英布为盗于江中，番阳令吴芮妻之以女，故谓番盗。番，蒲何翻。〕</font></font><font size=4px>攻击秦左、右校，破之青波，复以陈为楚。

 　　黥布者，六人也，</font><font size=4px color="#009090"><font size=4px>〔六，春秋之六国也；秦为县，属九江郡；汉属六安国。括地志：六故城，在寿州安丰县南百三十里。宋白曰：今蕲州东广济县即秦，汉之六县。英布都六，古城犹存。〕</font></font><font size=4px>姓英氏，</font><font size=4px color="#009090"><font size=4px>〔姓谱；英出自偃姓，皋陶之后封于英，因以为氏。〕</font></font><font size=4px>坐法黥，以刑徒论输骊山。骊山之徒数十万人，布皆与其徒长豪桀交通，</font><font size=4px color="#009090"><font size=4px>〔长，知两翻。〕</font></font><font size=4px>乃率其曹耦</font><font size=4px color="#009090"><font size=4px>〔曹，辈也。〕</font></font><font size=4px>亡之江中为群盗，番阳令吴芮，甚得江湖间民心，号曰番君。布往见之，在其众已数千人。番君乃以女妻之，</font><font size=4px color="#009090"><font size=4px>〔妻，七细翻。〕</font></font><font size=4px>使将其兵击秦。

 　　楚王景驹在留，</font><font size=4px color="#009090"><font size=4px>〔班志，留县属楚国。括地志：留城在徐州沛县东南五十里，即张良封处。〕</font></font><font size=4px>沛公往从之。张良亦聚少年百余人欲往从景驹，道遇沛公，遂属焉；沛公拜良为廏将。</font><font size=4px color="#009090"><font size=4px>〔廏将盖掌马。〕</font></font><font size=4px>良数以太公兵法说沛公；沛公善之，常用其策；良为他人言，皆不省。</font><font size=4px color="#009090"><font size=4px>〔说，输芮翻。为，于伪翻；下平为同。省，悉井翻，察也；后以义推。〕</font></font><font size=4px>良曰："沛公殆天授！"故遂留不去。</font><font size=4px color="#009090"><font size=4px>〔张良从沛公始此。〕</font></font><font size=4px>

 　　沛公与良俱见景驹，欲请兵以攻丰。时章邯司马〈尸二〉将兵北定楚，</font><font size=4px color="#009090"><font size=4px>〔师古曰：〈尸二〉，古夷字。类篇曰：古仁字；又延知翻。〕</font></font><font size=4px>屠相，至砀。</font><font size=4px color="#009090"><font size=4px>〔班志，相县为沛郡治所。括地志：故相城，在徐州符离县西九十里。相，息亮翻。砀，徒郎翻。〕</font></font><font size=4px>东阳甯君、沛公引兵西，与战萧西，</font><font size=4px color="#009090"><font size=4px>〔班志，萧县属沛郡；唐属徐州。萧西，谓在萧县之西。〕</font></font><font size=4px>不利，还，收兵聚留。二月，攻砀，三日，拔之；收砀兵得六千人，与故合九千人。三月，攻下邑，拔之；</font><font size=4px color="#009090"><font size=4px>〔班志，下邑县属梁国。〕</font></font><font size=4px>还击丰，不下。

 　　广陵人召平为陈王徇广陵，未下。</font><font size=4px color="#009090"><font size=4px>〔广陵县属九江郡。班志为广陵国都；唐为扬州。姓谱：召姓，周文王子召公奭之后。召，寔照翻。〕</font></font><font size=4px>闻陈王败走，章邯且至，乃渡江，矫陈王令，拜项梁为楚上柱国，曰："江东已定，急引兵西击秦！"梁乃以八千人渡江而西。闻陈婴已下东阳，</font><font size=4px color="#009090"><font size=4px>〔班志，东阳县属临淮郡；明帝分属下邳；后复分属广陵。括地志：东阳故城，在楚州盱眙县东七十里。水经注曰：淮阴县，楚、汉之间为东阳郡。〕</font></font><font size=4px>遣使欲与连和俱西。陈婴者，故东阳令史，</font><font size=4px color="#009090"><font size=4px>〔苏林曰：令史，曹史也。晋灼曰：汉仪注：令吏曰令史，丞吏曰丞史。师古曰：晋说是。〕</font></font><font size=4px>居县中，素信谨，称为长者。东阳少年杀其令，相聚得二万人，欲立婴为王。婴母谓婴曰："自我为汝家妇，未尝闻汝先世之有贵者，今暴得大名，不祥；不如有所属。事成，犹得封侯；事败，易以亡，非世所指名也。"</font><font size=4px color="#009090"><font size=4px>〔易，以豉翻。〕</font></font><font size=4px>婴乃不敢为王，谓其军吏曰："项氏世世将家，有名于楚；今欲举大事，将非其人不可。</font><font size=4px color="#009090"><font size=4px>〔将，即亮翻。〕</font></font><font size=4px>我倚名族，亡秦必矣！"其众从之，乃以兵属梁。

 　　英布既破秦军，引兵而东；闻项梁西渡淮布与蒲将军皆以其属焉。项梁众凡六七万人，军下邳。</font><font size=4px color="#009090"><font size=4px>〔班志，下邳县属东海郡。应劭曰：邳在薛，其后徙此，故曰下邳。臣瓒曰：有上邳，故曰下邳。史记正义曰：下邳，泗水县也。〕</font></font><font size=4px>

 　　景驹、秦嘉军彭城东，欲以距梁。梁谓军吏曰："陈王先首事，战不利，未闻所在。今秦嘉倍陈王而立景驹，大逆无道！"</font><font size=4px color="#009090"><font size=4px>〔倍，蒲妹翻。〕</font></font><font size=4px>乃进兵击秦嘉，秦嘉军败走。追之，至胡陵，</font><font size=4px color="#009090"><font size=4px>〔胡陵即湖陆，班志属山阳郡，汉章帝改曰湖陵。〕</font></font><font size=4px>嘉还战。一日，嘉死，军降；景驹走死梁地。</font><font size=4px color="#009090"><font size=4px>〔梁地，故魏地也。〕</font></font><font size=4px>

 　　梁已并秦嘉军，军胡陵，将引军而西。章邯军至栗，</font><font size=4px color="#009090"><font size=4px>〔班志，栗县属沛郡。〕</font></font><font size=4px>项梁使别将朱鸡石、余樊君与战。余樊君死；朱鸡石军败，亡走胡陵。梁乃引兵入薛，诛朱鸡石。</font><font size=4px color="#009090"><font size=4px>〔括地志曰：故薛城，古薛侯国也，在今徐州滕县界。〕</font></font><font size=4px>

 　　沛公从骑百余往见梁；梁与沛公卒五千人，五大夫将十人。沛公还，引兵攻丰，拔之。雍齿奔魏。

 　　项梁使项羽别攻襄城，</font><font size=4px color="#009090"><font size=4px>〔班志，襄城县属颍川郡。史记正义曰：今许州县。〕</font></font><font size=4px>襄城坚守不下；已拔，皆坑之，还报。

 　　梁闻陈王定死，召诸别将会薛计事，沛公亦往焉。居鄛人范增，年七十，</font><font size=4px color="#009090"><font size=4px>〔班志，居巢县属庐江郡。春秋"楚人围巢"，巢，国也。史记正义曰：即夏桀所奔地。晋灼曰：鄛，音剿绝之剿。师古音巢。〕</font></font><font size=4px>素居家，好奇计，往说项梁曰："陈胜败，固当。夫秦灭六国，楚最无罪。自怀王入秦不反，楚人怜之</font><font size=4px color="#009090"><font size=4px>〔事见四卷周赧王十九年。〕</font></font><font size=4px>至今。</font><font size=4px color="#009090"><font size=4px>〔当属上句。〕</font></font><font size=4px>故楚南公曰：『楚虽三户，亡秦必楚。』</font><font size=4px color="#009090"><font size=4px>〔服虔曰：南公，南方之老人。虞喜志林曰：南公者，道士，识废兴之数，知亡秦者必楚。汉书艺文志：南公十三篇，六国时人，在阴阳家流。臣瓒曰：楚人怨秦，虽三户足以亡秦。〕</font></font><font size=4px>今陈胜首事，不立楚后而自立，其势不长。今君起江东，楚蠭起之将皆争附君者，</font><font size=4px color="#009090"><font size=4px>〔师古曰：蠭，古蜂字；蠭起，如蠭之起，言其众也。一说：蠭，与锋同，言锋锐而起者。尔雅翼曰：蠭，近其房，辄群起攻人，故曰蠭起之将。〕</font></font><font size=4px>以君世世楚将，为能复立楚之后也。"于是项梁然其言，乃求得楚怀王孙心于民间，为人牧羊；夏，六月，立以为楚怀王，从民望也。</font><font size=4px color="#009090"><font size=4px>〔徐广曰：顺民望，以其祖諡为号。〕</font></font><font size=4px>陈婴为上柱国，封五县，与怀王都盱眙。</font><font size=4px color="#009090"><font size=4px>〔班志，盱眙县属临淮郡。史记正义曰：今楚州县。阮胜之南兖州记：盱眙，本春秋善道地；宋属泗州。音吁怡。〕</font></font><font size=4px>项梁自号为武信君。

 　　张良说项梁曰："君已立楚后，而韩诸公子横阳君成最贤，可立为王，益树党。"项梁使良求韩成，立以为韩王。以良为司徒，与韩王将千余人西略韩地，得数城，秦辄复取之；往来为游兵颍川。</font><font size=4px color="#009090"><font size=4px>〔颍川，故韩地，秦置郡。〕</font></font><font size=4px>

 　　章邯已破陈王，乃进兵击魏王于临济。</font><font size=4px color="#009090"><font size=4px>〔后汉志，陈留郡平丘县有临济亭。水经注曰：田儋死处。史记正义曰：今齐州临济县。又曰：故城在淄州高苑县北二里。余按正义所云临济，乃田儋所起狄县地也，非魏王咎所居临济也。后汉志及水经注为是。〕</font></font><font size=4px>魏王使周市出，请救于齐、楚；齐王儋及楚将项它皆将兵随市救魏。</font><font size=4px color="#009090"><font size=4px>〔它，徒河翻，〕</font></font><font size=4px>章邯夜衔枚击，大破齐、楚军于临济下，</font><font size=4px color="#009090"><font size=4px>〔师古曰：衔枚者，止言语讙嚣，欲令敌人不知其来也。周官有衔枚氏。枚状如箸，横衔之，繣结于项。繣结碍也，絜绕也，盖为结纽而绕项也。衔，户缄翻。繣，音获。絜，音颉。〕</font></font><font size=4px>杀齐王及周巿。魏王咎为其民约降；约定，自烧杀。其弟豹亡走楚，楚怀王予魏豹数千人，复徇魏地。</font><font size=4px color="#009090"><font size=4px>〔为，于伪翻。予，读曰与。〕</font></font><font size=4px>齐田荣收其兄儋余兵，东走东阿；</font><font size=4px color="#009090"><font size=4px>〔班志，东阿县属东郡。括地志：东阿故城，在济州东阿县西南二十五里。〕</font></font><font size=4px>章邯追围之。齐人闻田儋死，乃立故齐王建之弟假为王，田角为相，角弟间为将，以距诸侯。

 　　秋，七月，大霖雨。</font><font size=4px color="#009090"><font size=4px>〔雨三日以往为霖。〕</font></font><font size=4px>武信君引兵攻亢父，</font><font size=4px color="#009090"><font size=4px>〔亢父，音抗甫。〕</font></font><font size=4px>闻田荣之急，乃引兵击破章邯军东阿下；章邯走而西。田荣引兵东归齐。武信君独追北，使项羽、沛公别攻城阳，屠之。</font><font size=4px color="#009090"><font size=4px>〔括地志：濮州雷泽县，本汉城阳，在州东九十一里。余按班志，济阴成阳县有雷泽。此成阳与定陶、濮阳皆相近，非城阳国之城阳。〕</font></font><font size=4px>楚军军濮阳东，</font><font size=4px color="#009090"><font size=4px>〔班志，濮阳县属东郡。括地志：濮阳县在濮州西八十六里。濮，音卜。〕</font></font><font size=4px>复与章邯战，又破之。章邯复振，</font><font size=4px color="#009090"><font size=4px>〔李奇曰：振，整也。如淳曰：振，起也；收散卒，自振迅而起。〕</font></font><font size=4px>守濮阳，环水。</font><font size=4px color="#009090"><font size=4px>〔文颖曰：决水以自环守为固。环，音宦。〕</font></font><font size=4px>沛公、项羽去，攻定陶。

 　　八月，田荣击逐齐王假，假亡走楚。</font><span class="h"><font size=4px>【章：十二行本"楚"下有"田角亡走赵"五字；乙十一行本同；孔本同；张校同；退斋校同。】</font></font><font size=4px>田间前救赵，因留不敢归。田荣乃立儋子市为齐王，荣相之。田横为将，平齐地。章邯兵益盛，项梁数使使告齐、赵发兵共击章邯。田荣曰："楚杀田假，赵杀角、间，乃出兵。"楚、赵不许。田荣怒，终不肯出兵。

 　　郎中令赵高</font><font size=4px color="#009090"><font size=4px>〔班表：郎中令，秦官，掌宫殿掖门户。臣瓒曰：掌郎内诸臣，故曰郎中令；武帝改光禄勋。〕</font></font><font size=4px>恃恩专恣，以私怨诛杀人众多，恐大臣入朝奏事言之，乃说二世曰： "天子之所以贵者，但以闻声，群臣莫得见其面故也。且陛下富于春秋，</font><font size=4px color="#009090"><font size=4px>〔谓少年，此云春秋多也。〕</font></font><font size=4px>未必尽通诸事；今坐朝廷，谴举有不当者，</font><font size=4px color="#009090"><font size=4px>〔谴，去战翻，责也。当，丁浪翻。〕</font></font><font size=4px>则见短于大臣，非所以示神明于天下也。</font><font size=4px color="#009090"><font size=4px>〔见，贤遍翻。〕</font></font><font size=4px>陛下不如深拱禁中，</font><font size=4px color="#009090"><font size=4px>〔蔡邕曰：本为禁中，门阁有禁，非侍御之臣不得妄入；行道豹尾中亦为禁中。〕</font></font><font size=4px>与臣及侍中习法者待事，事来有以揆之。如此，则大臣不敢奏疑事，天下称圣主矣。"二世用其计，乃不坐朝廷见大臣，常居禁中；赵高侍中用事，</font><font size=4px color="#009090"><font size=4px>〔班表：秦制：侍中、左右曹、诸吏、散骑、中常侍皆加官，所加或列侯、卿、大夫、将军、将、都尉、尚书、太医、太官令，至郎中亡员，多至数十人；侍中、中常侍得入禁中。应劭曰：入侍天子，故曰侍中。后汉志：侍中，比二千石，掌侍左右，赞导众事，顾问应对。〕</font></font><font size=4px>事皆决于赵高。

 　　高闻李斯以为言，乃见丞相曰："关东群盗多，今上急益发繇，</font><font size=4px color="#009090"><font size=4px>〔繇，读曰徭，役也；古字借用。〕</font></font><font size=4px>治阿房宫，</font><font size=4px color="#009090"><font size=4px>〔治，直之翻。〕</font></font><font size=4px>聚狗马无用之物。臣欲谏，为位贱，</font><font size=4px color="#009090"><font size=4px>〔为，于伪翻；下同。〕</font></font><font size=4px>此真君侯之事；君可不谏？"李斯曰："固也，吾欲言之久矣。今时上不坐朝廷，常居深宫。吾所言者，不何传也；欲见，无闲。"</font><font size=4px color="#009090"><font size=4px>〔闲，古苋翻，隙也；又读曰闲，余暇也。〕</font></font><font size=4px>赵高曰："君诚能谏，请为君候上闲，语君。"于是赵高侍</font><span class="h"><font size=4px>【章：十二行本"侍"作"待"；乙十一行本同；孔本同；张校同。】</font></font><font size=4px>二世方燕乐，妇女居前，使人告丞相；"上方闲，可奏事。"丞相至宫门上谒。如此者三。二世怒曰："吾常多闲日，丞相不来；吾方燕私，丞相辄来请事！丞相岂少我哉，且固我哉？"</font><font size=4px color="#009090"><font size=4px>〔少我，谓轻我以为幼少也。固我，谓轻我以为固陋也。〕</font></font><font size=4px>赵高因曰："夫沙丘之谋，丞相与焉。</font><font size=4px color="#009090"><font size=4px>〔事见上卷始皇三十七年。与，读曰预。〕</font></font><font size=4px>今陛下已立为帝，而丞相贵不益，此其意亦望裂地而王矣。且陛下不问臣，臣不敢言。丞相长男李由为三川守，楚盗陈胜等皆丞相傍县之子，</font><font size=4px color="#009090"><font size=4px>〔傍县，近县也。李斯，汝南上蔡人；陈胜，颍川阳城人：汝南、颍川相近也。〕</font></font><font size=4px>以故楚盗公行，过三川城，守</font><span class="h"><font size=4px>【章：十二行本"守"作"皆"。】</font></font><font size=4px>不肯击。高闻其文书相往来，未得其审，故未敢以闻。且丞相居外，权重于陛下。"二世以为然，欲案丞相；恐其不审，乃先使人按验三川守与盗通状。

 　　

 　　李斯闻之，因上书言赵高之短曰："高擅利擅害，与陛下无异。昔田常相齐简公，窃其恩威，下得百姓，上得群臣，卒弑简公而取齐国，</font><font size=4px color="#009090"><font size=4px>〔事见左传。卒，子恤翻。〕</font></font><font size=4px>此天下所明知也。今高有邪佚之志，危反之行，</font><font size=4px color="#009090"><font size=4px>〔行，下孟翻。〕</font></font><font size=4px>私家之富，若田氏之于齐矣，而又贪欲无厌，</font><font size=4px color="#009090"><font size=4px>〔厌，于盐翻；后以义推。〕</font></font><font size=4px>求利不止，列势次主，</font><font size=4px color="#009090"><font size=4px>〔言赵高居中用事，其位列权势次于人主也。〕</font></font><font size=4px>其欲无穷，劫陛下之威信，其志若韩玘为韩安相也。</font><font size=4px color="#009090"><font size=4px>〔索隐曰："玘"，一作"起"，并音怡，韩大夫，弑其君悼公者。然韩无悼公，或郑之嗣君。按表：韩玘事昭侯，昭侯以下四世至王安，斯说非也。余观李斯书意，正以胡亥亡国之祸近在旦夕，故指韩安以其用韩玘而亡韩之事警动之。韩安之时，其臣必有韩玘者，特史逸其事耳。李斯与韩安同时，而韩安亡国之事接乎胡亥之耳目，所谓"殷鉴不远"也。索隐于数百载之下议其说为非，可乎！信，读曰伸。〕</font></font><font size=4px>陛下不图，臣恐其必为变也。"二世曰："何哉！夫高，故宦人也；然不为安肆志，不以危易心，洁行修善，自使至此，以忠得进，以信守位，朕实贤之；</font><font size=4px color="#009090"><font size=4px>〔所谓临乱之君，各贤其臣也。行，下孟翻。〕</font></font><font size=4px>而君疑之，何也？且朕非属赵君，当谁任哉！</font><font size=4px color="#009090"><font size=4px>〔属，之欲翻。〕</font></font><font size=4px>甘赵君为人，精廉强力，下知人情，上能适朕；君其勿疑！"二世雅爱赵</font><span class="h"><font size=4px>【章：十一行本"赵"作 "信"；乙十一行本同。】</font></font><font size=4px>高，恐李斯杀之，乃私告赵高。高曰："丞相所患者独高；高已死，丞相即欲为田常所为。"

 　　是时，盗贼益多，而关中卒发东击盗者无已。右丞相冯去疾、左丞相李斯、将军冯劫进谏曰"关东群盗并起，秦发兵诛</font><span class="h"><font size=4px>【章：十二行本"诛"作"追"；乙十一本同。】</font></font><font size=4px>击，所杀亡甚众，然犹不止。盗多，皆以戍、漕、转、作事苦，</font><font size=4px color="#009090"><font size=4px>〔戍，征戍也；漕，水运也；转，陆运也；作，役作也。事苦，言其事劳苦也。〕</font></font><font size=4px>赋税大也。请且止阿房宫作者，减省四边戍、转。"二世曰："凡所为贵有天下者，得肆意极欲，主重明法，</font><font size=4px color="#009090"><font size=4px>〔谓君臣之势，上之所主者重则下之势轻，主重，犹言居重也。重，如字；康直龙切，非也。〕</font></font><font size=4px>下不敢为非，以制御四海矣。夫虞、夏之主，贵为天子，亲处穷苦之实以徇百姓，尚何于法！</font><font size=4px color="#009090"><font size=4px>〔言尚何事于法也。处，昌吕翻。〕</font></font><font size=4px>且先帝起诸侯，兼天下，天下已定，外攘四夷以安边境，作宫室以章得意；而君观先帝功业有绪。今朕即位，二年之间，群盗并起，君不能禁，又欲罢先帝之所为，是上无以报先帝，次不为朕尽忠力，何以在位！"下去疾、斯、劫吏，</font><font size=4px color="#009090"><font size=4px>〔下，遐嫁翻。〕</font></font><font size=4px>案责他罪。去疾、劫自杀，独李斯就狱。二世以属赵高治之，</font><font size=4px color="#009090"><font size=4px>〔属，之欲翻。〕</font></font><font size=4px>责斯与子由谋反状，皆收捕宗族、宾客。赵高治斯，榜掠千余，</font><font size=4px color="#009090"><font size=4px>〔榜，音彭，笞击也。掠，音亮，考棰也。〕</font></font><font size=4px>不胜痛，自诬服。</font><font size=4px color="#009090"><font size=4px>〔自诬以反而服其罪也。胜，音升。〕</font></font><font size=4px>

 　　斯所以不死者，自负其辩，有功，实无反心，欲上书自陈，幸二世寤而赦之。乃从狱中上书曰："臣为丞相治民，三十余年矣。</font><font size=4px color="#009090"><font size=4px>〔治，直之翻。〕</font></font><font size=4px>逮秦地之陿隘，不过千里，兵数十万。臣尽薄材，阴行谋臣，资之金玉，使游诸侯；阴修甲兵，饬政教，官斗士，尊功臣；故终以胁韩，弱魏，破燕、赵，夷齐、楚，卒兼六国，虏其王，立秦为天子。又北逐胡、貉，</font><font size=4px color="#009090"><font size=4px>〔卒，子恤翻。貉，莫客翻，北方国，豸种。〕</font></font><font size=4px>南定百越，以见秦之强。</font><font size=4px color="#009090"><font size=4px>〔见，贤遍翻。〕</font></font><font size=4px>更克画平斗斛、度量、文章，布之天下，以树秦之名。此皆臣之罪也，臣当死久矣！上幸尽其能力，乃得至今。愿陛下察之！"书上，赵高使吏弃去不奏，曰："囚安得上书！"

 　　赵高使其客十余辈诈为御史、谒者、侍中，更往覆讯斯，</font><font size=4px color="#009090"><font size=4px>〔御史之名，周官有之；战国亦有御史，秦、赵渑池之会，各命书其事，则皆记事之职；至秦、汉为纠察之任。更迭也。覆，审也。讯，问也。更，工衡翻。〕</font></font><font size=4px>斯更以其实对，辄使人复榜之。后二世使人验斯，斯以为如前，终不敢更言。辞服，奏当上。</font><font size=4px color="#009090"><font size=4px>〔奏当者，狱具而奏当处其罪也。汉路温舒曰：奏当之成，虽咎繇听之，犹以为死有余辜。上，时掌翻。〕</font></font><font size=4px>二世喜曰："微赵君，几为丞相所卖！"</font><font size=4px color="#009090"><font size=4px>〔几，居依翻。〕</font></font><font size=4px>及二世所使案三川守由者至，则楚兵已击杀之。使者来，会丞相下吏，高皆妄为反辞以相傅会，</font><font size=4px color="#009090"><font size=4px>〔傅，读曰附；凡傅会之傅皆同音。〕</font></font><font size=4px>遂其斯五刑论，</font><font size=4px color="#009090"><font size=4px>〔班志：秦法：当三族者，皆先黥、劓、斩左右止，笞杀之，枭其首，葅具骨肉于市；其诽谤、詈诅者，又先断舌：谓之其五刑。〕</font></font><font size=4px>腰斩咸阳市。斯出狱，与其中子俱执。</font><font size=4px color="#009090"><font size=4px>〔中，读曰仲，〕</font></font><font size=4px>顾谓其中子曰："吾欲与若复牵黄犬，俱出上蔡东门逐狡兔，岂可得乎！"遂父子相哭而夷三族。二世乃以赵高为丞相，事无大小皆决焉。

 　　项梁已破章邯于东阿，引兵西，北</font><span class="h"><font size=4px>【章：十二行本"北"作"比"；孔本同。】</font></font><font size=4px>至定陶，再破秦军。项羽、沛公又与秦军战于雍丘，</font><font size=4px color="#009090"><font size=4px>〔班志，雍丘县属陈留郡，故杞国也。史记正义曰：雍丘，今汴州县。〕</font></font><font size=4px>大破之，斩李由。项梁益轻秦轻秦，有骄色。宋义谏曰："战胜而将骄卒惰者，败。今卒少惰矣，秦兵日益，臣为君畏之！"项梁弗听。乃使宋义使于齐，道遇齐使者高陵君显，</font><font size=4px color="#009090"><font size=4px>〔晋灼曰：高陵县属琅郡。〕</font></font><font size=4px>曰："公将见武信君乎？" 曰："然。"曰："臣论武信君必败；公除行即免死，疾行则及祸。"二世悉起兵益章邯击楚军，大破之定陶，项梁死。

 　　时连雨，自七月至九月。项羽、沛公攻外黄未下，</font><font size=4px color="#009090"><font size=4px>〔班志，外黄县属陈留郡。张晏曰：魏郡有内黄，故曰外。括地志曰：故周城即外黄之地，在雍丘县之东。〕</font></font><font size=4px>去攻陈留；</font><font size=4px color="#009090"><font size=4px>〔班志，陈留县属陈留郡。孟康曰：留，郑邑也，后为陈所并，故曰陈留。臣瓒曰：宋亦有留，彭城留是也；留属陈者称陈留。括地志：陈留，汴州县，在州东五十里。〕</font></font><font size=4px>闻武信君死，士卒恐，乃与将军吕臣引兵而东，徙怀王自盱眙都彭城。</font><font size=4px color="#009090"><font size=4px>〔班志，彭城县属楚国。彭门记：彭祖，颛顼之玄孙，至商末寿及七百六十七岁，今墓犹存，故邑号彭城。〕</font></font><font size=4px>吕臣军彭城东；项羽军彭城西；沛公军砀。

 　　魏豹下魏二十余城；楚怀王立豹为魏王。

 　　后九月，</font><font size=4px color="#009090"><font size=4px>〔文颍曰：即闰九月。时律历废，不知闰，故谓之后九月。如淳曰：时因秦以十月为岁首，至九月则岁终；后九月即闰月。师古曰：文说非也。若以律历废不知闰者，则当径谓之十月，不应有后九月。盖秦之历法，应置闰者总置于岁末，此意当取左传归余于终耳。何以明之？据汉表及史记，汉未改秦历之前，迄至高后、文帝，屡书后九月；是知固然，非历废也。贡父曰：予谓颜说后九月亦为未尽。秦知置历有闰，何故皆以为九月乎？盖司马氏为史记，既以秦正月称十月，遂以闰月溥为后九月。是司马氏如此叙之，非秦法也。〕</font></font><font size=4px>楚怀王并吕臣、项羽军，自将之；以沛公为砀郡长，</font><font size=4px color="#009090"><font size=4px>〔苏林曰：长，如郡守也。〕</font></font><font size=4px>封武安侯，将砀郡兵；封项羽为长安侯，号为鲁公；吕臣为司徒，其父吕青为令尹。

 　　章邯已破项梁，以为楚地兵不足忧，乃渡河，北击赵，大破之；引兵至邯郸，皆徙其民河内，夷其城郭。张耳与赵王歇走入巨鹿城，</font><font size=4px color="#009090"><font size=4px>〔班志，巨鹿县属巨鹿郡。应劭曰：鹿，林之大者。臣瓒曰：山足曰鹿。括地志曰：今邢州平乡城本巨鹿。宋白曰：十三州志：巨鹿，尧时大麓之地；禹为大陆之野；秦灭赵，置巨鹿郡。巨，亦大称也。〕</font></font><font size=4px>王离围之。陈余北收常山兵，得数万人，军巨鹿北；章邯军巨鹿南棘原。赵数请救于楚。</font><font size=4px color="#009090"><font size=4px>〔数，所角翻；下同。〕</font></font><font size=4px>

 　　高陵君显在楚，见楚王曰："宋义论武信君之军必败；居数日，军果败。兵未战而先见败征，</font><font size=4px color="#009090"><font size=4px>〔征，读曰证。〕</font></font><font size=4px>此可谓知兵矣！"王召宋义与计事而大说之，</font><font size=4px color="#009090"><font size=4px>〔说，读曰悦。〕</font></font><font size=4px>因置以为上将军，项羽为次将，范增为末将，以救赵。诸别将皆属宋义，号为"卿子冠军"。</font><font size=4px color="#009090"><font size=4px>〔如淳曰：卿者，大夫之号；子者，子男之爵；冠军，人之首也。文颖曰：卿子，人相褒尊之称，犹言公子也；上将，故言冠军。刘伯庄曰：公之子为公子，卿子，谓卿之子也。师古曰：冠军，言其在诸军之上。〕</font></font><font size=4px>

 　　初，楚怀王与诸将约："先入定关中者王之。"</font><font size=4px color="#009090"><font size=4px>〔秦地西有陇关，东有函谷关，南有武关，北有临晋关，西南有散关：秦地居其中，故谓之关中。注已见前。〕</font></font><font size=4px>当是时，秦兵强，常乘胜逐北，诸将莫利先入关；</font><font size=4px color="#009090"><font size=4px>〔言莫有以入关为利者，盖畏秦也。〕</font></font><font size=4px>独项羽怨秦之杀项梁，奋</font><span class="h"><font size=4px>【章：乙十一行本"奋"下有"势"字；孔本同；张校同。】</font></font><font size=4px>愿与沛公西入关。怀王诸老将皆曰："项羽为人，慓悍猾贼，</font><font size=4px color="#009090"><font size=4px>〔慓，疾也；悍，勇也；猾，狡也；贼，残害也。慓，频妙翻，又匹妙翻。悍，下旦翻，又下罕翻。〕</font></font><font size=4px>尝攻襄城，襄城无遗类，皆坑之；诸所过无不残灭。且楚数进取，前陈王、项梁皆败，不如更遣长者，扶义而西，</font><font size=4px color="#009090"><font size=4px>〔师古曰：扶，助也，以义自助也。余谓扶义，犹言杖义也。〕</font></font><font size=4px>告谕秦父兄。秦父兄苦其主久矣，今诚得长者往，无侵暴，宜可下。项羽不可遣；独沛公素宽大长者，可遣。"怀王乃不许项羽，而遣沛公西略地，收陈王、项梁散卒以伐秦。

 　　沛公道砀，至阳城与杠里，</font><font size=4px color="#009090"><font size=4px>〔道砀，自砀取道而西也。此据班书书之。"阳城"，史记作"成阳"。韦昭注曰：在颍川，则是谓阳城也。索隐曰：在济阴，则是谓成阳也。杠里，孟康、虔皆以为县名，而班志无之。余按沛公之兵自砀而攻秦，道成阳与杠里，而后破东郡尉于成武。成阳县属济阴，成武县属山阳。济阴，唐为曹州，成武属焉。若取道颍川之阳城，当自此西趋洛、陕，安得复至成武耶！书成阳为是。杠里之地，盖在成阳、成武之间。杠，音江。〕</font></font><font size=4px>攻秦壁，破其二军。

 　　三年（甲午，前二零七年）

 　　冬，十月，齐将田都畔田荣，助楚救赵。</font><font size=4px color="#009090"><font size=4px>〔为项羽封田都张本。〕</font></font><font size=4px>

 　　沛公攻破东郡尉于成武。</font><font size=4px color="#009090"><font size=4px>〔秦灭卫，置东郡。尉，郡尉也。班志，成武即卫楚丘地。括地志：今曹州县。〕</font></font><font size=4px>

 　　宋义行至安阳，</font><font size=4px color="#009090"><font size=4px>〔师古曰：今相州安阳县。索隐曰：傅宽传云"从攻安阳、杠里"，则当俱在河南；师古以为相州县，按此兵犹未渡河，不应即至相州安阳。后魏书地形志：己氏有安阳城，后改己氏为楚丘，今宋州楚丘西北　四十里有安阳故城是也。〕</font></font><font size=4px>留四十六日不进。项羽曰："秦围赵急，宜疾引兵渡河；楚击其外，赵应其内，破秦军必矣！"宋义曰："不然。夫搏牛之蝱，不可以破虮虱。</font><font size=4px color="#009090"><font size=4px>〔苏林曰：蝱喻秦，虱喻章邯等，小大不同势，欲灭秦当先宽邯等也。如淳曰：言本欲以大力伐秦而不可以救赵也。师古曰：搏，击也；言以手击牛之背，可以杀其上蝱而不能破虱。今将兵力欲灭秦，不可尽力与邯战，即未能禽，徒费力也。如说近之。搏，音博。蝱，音盲。虮，居喜翻。虱，音瑟。〕</font></font><font size=4px>今秦攻赵，战胜则兵疲，我承其敝；不胜，则我引兵鼓行而西，必举秦矣。</font><font size=4px color="#009090"><font size=4px>〔鼓行者，击鼓而行，堂堂之陈也。〕</font></font><font size=4px>故不如先鬭秦、赵。夫被坚执锐，义不如公；坐运筹策，公不如义。"因下令军中曰："有猛如虎，狠如羊，</font><font size=4px color="#009090"><font size=4px>〔狠，何垦翻。此并下三语，指项羽也。〕</font></font><font size=4px>贪如狼，强不可使者，皆斩之！"

 　　乃遣其子宋襄相齐，身送之至无盐，</font><font size=4px color="#009090"><font size=4px>〔班志，东平国有无盐县。索隐曰：在今郓州之东。〕</font></font><font size=4px>饮酒高会。</font><font size=4px color="#009090"><font size=4px>〔师古曰：高会者，大会也。〕</font></font><font size=4px>天寒，大雨，士卒冻饥。项羽曰："将戮力而攻秦，久留不行。今岁饥民贫，士卒食半菽，</font><font size=4px color="#009090"><font size=4px>〔菽，豆也。臣瓒曰：士卒食蔬菜，以菽杂半之。〕</font></font><font size=4px>军无见粮，</font><font size=4px color="#009090"><font size=4px>〔言军无见在之粮。见，贤遍翻。〕</font></font><font size=4px>乃饮酒高会。不引兵渡河，因赵食，与赵并力攻秦，乃曰『承其敝』。夫以秦之强，攻新造之赵，其势必举。赵举秦强，何敝之承！且国兵新破，王坐不安席，扫境内而专属于将军，</font><font size=4px color="#009090"><font size=4px>〔属，之欲翻；下道属同。〕</font></font><font size=4px>国家安危，在此一举。今不恤士卒而徇其私，非社稷之臣也！"</font><font size=4px color="#009090"><font size=4px>〔徇其私，谓身送其子相齐也。〕</font></font><font size=4px>

 　　十一月，项羽晨朝上将军宋义，</font><font size=4px color="#009090"><font size=4px>〔朝，宜遥翻。〕</font></font><font size=4px>即其帐中斩宋义头。出令军中曰："宋义与齐谋反楚，楚王阴令籍诛之！"当是时，诸将皆慴服，莫敢枝梧，</font><font size=4px color="#009090"><font size=4px>〔如淳曰：枝梧，犹枝捍也。臣瓒曰：小柱为枝，邪柱为梧，今屋极邪柱也。〕</font></font><font size=4px>皆曰："首立楚者，将军家也；今将军诛乱。"乃相与共立羽为假上将军。</font><font size=4px color="#009090"><font size=4px>〔以未得怀王之命，故且为假。〕</font></font><font size=4px>使人追宋义子，及之齐，杀之。使桓楚报命于怀王。怀王因使羽为上将军。

 　　十二月，沛公引兵至栗，遇刚武侯，</font><font size=4px color="#009090"><font size=4px>〔应劭曰：刚武侯，楚怀王将。功臣表："棘蒲刚侯陈武"，武，一姓柴，宜为"刚侯武"，魏将也。孟康曰：功臣表："以将军起薛，至霸上，入汉中"，非怀王将，又非魏将，例未有称諡者。师古曰：史失其姓名，惟识其爵号，不知谁也。不当改"刚武侯"为"刚侯武"；应说非也。〕</font></font><font size=4px>夺其军四千余人，并之；与魏将皇欣、武满军合攻秦军，破之。</font><font size=4px color="#009090"><font size=4px>〔皇，姓也。左传，郑有大夫皇颉。〕</font></font><font size=4px>

 　　故齐王建孙安下济北，</font><font size=4px color="#009090"><font size=4px>〔济水以北之地，聊城、博阳诸城是也。〕</font></font><font size=4px>从项羽救赵。</font><font size=4px color="#009090"><font size=4px>〔为项羽王田安张本。〕</font></font><font size=4px>

 　　章邯筑甬道属河，饷王离。</font><font size=4px color="#009090"><font size=4px>〔恐敌抄其粮运，故夹筑垣墙以通饷道。属，之欲翻。饷，式亮翻。〕</font></font><font size=4px>王离兵食多，急攻巨鹿。巨鹿城中食尽、兵少，张耳数使人召前陈余。</font><font size=4px color="#009090"><font size=4px>〔召前者，召陈余使前救巨鹿也。〕</font></font><font size=4px>陈余度兵少，不敌秦，不敢前。</font><font size=4px color="#009090"><font size=4px>〔度，徒洛翻；下同。〕</font></font><font size=4px>数月， 张耳大怒，怨陈余，使张黡、陈泽往让陈余曰：</font><font size=4px color="#009090"><font size=4px>〔史记正义：泽，音释。〕</font></font><font size=4px>"始吾与公为刎颈交，今王与耳旦暮且死，而公拥兵数万，不肯相救，安在其相为死！</font><font size=4px color="#009090"><font size=4px>〔相为，于伪翻；下欲为同。〕</font></font><font size=4px>苟必信，胡不赴秦军俱死；且有十一二相全。"</font><font size=4px color="#009090"><font size=4px>〔言十分之中冀有一二分得以胜秦而相保全也。〕</font></font><font size=4px>陈余曰："吾度前终不能救赵，徒尽亡军。</font><font size=4px color="#009090"><font size=4px>〔度，徒洛翻。〕</font></font><font size=4px>且余所以不俱死，欲为赵王、张君报秦。今必俱死，如以肉委饿虎，何益！"张黡、陈泽要以俱死。余乃使黡、泽将五千人先尝秦军，</font><font size=4px color="#009090"><font size=4px>〔尝，试也。〕</font></font><font size=4px>至，皆没。当是时，齐师、燕师皆来救赵，张敖亦北收代兵，得万余人，来，</font><font size=4px color="#009090"><font size=4px>〔张敖，耳之子也。〕</font></font><font size=4px>皆壁余旁，未敢击秦。

 　　项羽已杀卿子冠军，威震楚国，乃遣当阳君、蒲将军将卒二万渡河救巨鹿。战少利，</font><font size=4px color="#009090"><font size=4px>〔言其战略有利也。〕</font></font><font size=4px>绝章邯甬道，王离军乏食。陈余复请兵。</font><font size=4px color="#009090"><font size=4px>〔复，扶又翻。〕</font></font><font size=4px>项羽乃悉引兵渡河，皆沈船，破釜、甑，烧庐舍，持三日粮，以示士卒必死，无一还心。于是至则围王离，与秦军遇，九战，大破之；章邯引兵却。诸侯兵乃敢进击秦军，遂杀苏角，虏王离；涉闲不降，自烧杀。</font><font size=4px color="#009090"><font size=4px>〔涉，姓也闲，名也。〕</font></font><font size=4px>当是时，楚兵冠诸侯；</font><font size=4px color="#009090"><font size=4px>〔冠，古玩翻。〕</font></font><font size=4px>军救巨鹿者十余壁，莫敢纵兵。及楚击秦，诸侯将</font><span class="h"><font size=4px>【章：十二行本"将"下有"皆"字；乙十一行本同；孔本同；张校同。】</font></font><font size=4px>从上壁观。楚战士无不一当十，呼声动天地，</font><font size=4px color="#009090"><font size=4px>〔将，即亮翻。呼，火故翻。〕</font></font><font size=4px>诸侯军无不人人惴恐。</font><font size=4px color="#009090"><font size=4px>〔惴，之睡翻。〕</font></font><font size=4px>于是已破秦军，项羽召见诸侯将；诸侯将入辕门，</font><font size=4px color="#009090"><font size=4px>〔张晏曰：军行，以车为陈，辕相向为门。师古曰：周礼掌舍：王行则设车宫、辕门。杜佑曰：昂车，以其辕表门。〕</font></font><font size=4px>无不膝行而前，莫敢仰视。项羽由是始为诸侯上将军，诸侯皆属焉。

 　　于是赵王歇及张耳乃得出巨鹿城谢诸侯。张耳与陈余相见，责让陈余以不肯救赵；及问张黡、陈泽所在，疑陈余杀之，数以问余。</font><font size=4px color="#009090"><font size=4px>〔数，所角翻。〕</font></font><font size=4px>余怒曰："不意君之望臣深也！</font><font size=4px color="#009090"><font size=4px>〔望，怨望也，又责望也。尔雅翼曰：怨者必望，故以望为怨，"不意君之望臣深"是也。〕</font></font><font size=4px>岂以臣为重去将印哉？"</font><font size=4px color="#009090"><font size=4px>〔重，难也；言岂以去将印为难也。岂，疑辞。重，如字。〕</font></font><font size=4px>乃脱解印绶，推与张耳；</font><font size=4px color="#009090"><font size=4px>〔推，通回翻。〕</font></font><font size=4px>张耳亦愕不受。陈余起如厕。客有说张耳曰："臣闻『天与不取，反受其咎』</font><font size=4px color="#009090"><font size=4px>〔索隐曰：此辞出国语。〕</font></font><font size=4px>今陈将军与君印。君不受；反天不祥。急取之！"张耳乃佩其印，收其麾下。而陈余还，亦望张耳不让，遂趋出，独与麾下所善数百人之河上泽中渔猎。</font><font size=4px color="#009090"><font size=4px>〔为张耳、陈余相攻杀张本。〕</font></font><font size=4px>赵王歇还信都。

 　　春，二月，沛公北击昌邑，</font><font size=4px color="#009090"><font size=4px>〔班志，昌邑县属山阳郡。括地志曰：曹州成武县东北三十二里有梁丘故城，是也。贤曰：昌邑故城，在兖州金乡县西北。〕</font></font><font size=4px>遇彭越；彭越以其兵从沛公。</font><font size=4px color="#009090"><font size=4px>〔姓谱：彭姓，大彭之后。〕</font></font><font size=4px>越，昌邑人，常渔巨野泽中，为群盗。</font><font size=4px color="#009090"><font size=4px>〔班志：山阳郡巨野县有大野泽。巨野县，唐属郓州。〕</font></font><font size=4px>陈胜、项梁之起，泽间少年相聚百余人，往从彭越曰："请仲为长。"</font><font size=4px color="#009090"><font size=4px>〔彭越，字仲。长，知两翻；下同。〕</font></font><font size=4px>越谢曰："臣不愿也。"少年强请，乃许；</font><font size=4px color="#009090"><font size=4px>〔强，其两翻。〕</font></font><font size=4px>与期旦日日出会，</font><font size=4px color="#009090"><font size=4px>〔索隐曰：旦日，谓明日之朝日出时也。〕</font></font><font size=4px>后期者斩。旦日日出，十余人后，后者至日中。于是越谢曰："臣老，诸君强以为长。今期而多后，不可尽诛，诛最后者一人。"令校长斩之。</font><font size=4px color="#009090"><font size=4px>〔校长，一校之长。〕</font></font><font size=4px>皆笑曰："何至于</font><span class="h"><font size=4px>【章：十二行本无"于"字；乙十一行本同；孔本同。】</font></font><font size=4px>是！请后不敢。"于是越引一人斩之，设坛祭，令徒属，</font><span class="h"><font size=4px>【章：乙十一行本重"徒属"二字。】</font></font><font size=4px>皆大惊，莫敢仰视。乃略地，收诸侯散卒，得千余人，遂助沛公攻昌邑。

 　　昌邑禾下，沛公引兵西过高阳。</font><font size=4px color="#009090"><font size=4px>〔文颖曰：高阳，聚邑名，属陈留圉县。臣瓒曰：陈留传：高阳在雍丘西南。水经注：睢水首受陈留浚仪浪荡水，东迳高阳故亭北。〕</font></font><font size=4px>高阳人郦食其，家贫落魄，</font><font size=4px color="#009090"><font size=4px>〔郦，音历；姓谱：黄帝之支孙封于郦，后以为氏。食其，音异基。郑氏曰：魄，音薄。应劭曰：落魄，志行衰薄之貌。师古曰：落魄，失业无次也。〕</font></font><font size=4px>为里监间。沛公麾下骑士适食其里中人，食其见，谓曰："诸侯将过高阳者数十人，吾问其将皆握龊，好苛礼，</font><font size=4px color="#009090"><font size=4px>〔握龊，急促貌。苛，细也。龊，初角翻。〕</font></font><font size=4px>自用，不能听大度之言。吾闻沛公慢而易人，多大略，</font><font size=4px color="#009090"><font size=4px>〔易，以豉翻。〕</font></font><font size=4px>此真吾所愿从游，莫为我先。</font><font size=4px color="#009090"><font size=4px>〔索隐曰：先，谓先容，言无人为我作绍介也。〕</font></font><font size=4px>若见沛公，</font><font size=4px color="#009090"><font size=4px>〔若，汝也。〕</font></font><font size=4px>谓曰：『臣里中有郦生，年六十余，长八尺，人皆谓之狂生。生自谓"我非狂生"。』骑士曰："沛公不好儒，诸客冠儒冠来者，</font><font size=4px color="#009090"><font size=4px>〔客冠，古玩翻。〕</font></font><font size=4px>沛公辄解其冠，溲溺其中，</font><font size=4px color="#009090"><font size=4px>〔溲，所由翻。溺，乃吊翻。溲，即溺也。〕</font></font><font size=4px>与人言，常大骂；未可以儒生说也。"郦生曰："第言之。"</font><font size=4px color="#009090"><font size=4px>〔第，但也。〕</font></font><font size=4px>骑士从容言，如郦生所诫者。</font><font size=4px color="#009090"><font size=4px>〔从，千容翻。〕</font></font><font size=4px>

 　　沛公至高阳传舍，</font><font size=4px color="#009090"><font size=4px>〔师古曰：传置之舍，人所止息，前人已去，后人复来，转相传也。传，张恋翻。〕</font></font><font size=4px>使人召郦生至入谒。沛公方倨牀，使两女子洗足而见郦生。</font><font size=4px color="#009090"><font size=4px>〔倨，与踞同。洗，先典翻。乐彦曰：牀边曰倨。〕</font></font><font size=4px>郦生入，则长揖不拜，曰："足下欲助秦攻诸侯乎，且欲率诸侯破秦也？"沛公骂曰："竖儒！天下同共</font><span class="h"><font size=4px>【章：十二行本无"共字"；乙十一行本同；孔本同。】</font></font><font size=4px>苦秦久矣，故诸侯相率而攻秦，何谓助秦攻诸侯乎！"郦生曰："必聚徒、合义兵诛无道秦，不宜倨见长者！"于是沛公辍洗，起，摄衣，</font><font size=4px color="#009090"><font size=4px>〔史记正义曰：摄，敛着也。余谓摄衣，起而持其衣也。〕</font></font><font size=4px>延郦生上坐，谢之。郦生因言六国从横时。沛公喜，赐郦生食，问曰："计将安出？"郦生曰："足下起纠合之众，收散乱之兵，不满万人；欲以径入强秦，此所谓探虎口者也。</font><font size=4px color="#009090"><font size=4px>〔探，吐南翻。〕</font></font><font size=4px>夫陈留，天下之冲，四通五达之郊也；</font><font size=4px color="#009090"><font size=4px>〔如淳曰：四面往来通之，并数中史为五达也。臣瓒曰：四通五达，言无险阻。〕</font></font><font size=4px>今其城中又多积粟。臣善其令，请得使之令下足下；</font><font size=4px color="#009090"><font size=4px>〔令下之令，力丁翻，使也。下，降也。〕</font></font><font size=4px>即不听，足下引兵攻之，臣为内应。"于是遣郦生行，沛公引兵随之，遂下陈留；号郦食其为广野君。郦生言其弟商。时商聚少年得四千人，来属沛公，沛公以为将，将陈留兵以从。郦生常为说客，使诸侯。

 　　三月，沛公攻开封，未拔；</font><font size=4px color="#009090"><font size=4px>〔班志，开封县属河南郡。宋白曰：今县南五十里开封古城，是汉理所。〕</font></font><font size=4px>西与秦将杨熊会战白马，又战曲遇东，</font><font size=4px color="#009090"><font size=4px>〔后汉志，河南中牟县有曲遇聚。苏林曰：曲，音龋。遇，音颙。师古曰：龋，音丘羽翻。〕</font></font><font size=4px>大破之。杨熊走之荣阳，二世使使者斩之以徇。

 　　夏，四月，沛公南攻颍川，屠之。</font><font size=4px color="#009090"><font size=4px>〔颍川郡治阳翟。〕</font></font><font size=4px>因张良，遂略韩地。</font><font size=4px color="#009090"><font size=4px>〔文颖曰：河南新郑南至颍川，皆韩地也。张良家世相韩，故因之。〕</font></font><font size=4px>时赵别将司马昂方欲渡河入关，沛公乃北攻平阴，</font><font size=4px color="#009090"><font size=4px>〔班志，平阴县属河南郡。史记正义曰：今河阴是。〕</font></font><font size=4px>绝河津南，战洛阳东。军不利，南出轘辕，</font><font size=4px color="#009090"><font size=4px>〔后汉志：河南缑氏县有轘辕关。臣瓒曰：险道名也，在缑氏县东南。索隐曰：轘辕为九十二曲，是险道也。轘，音环。〕</font></font><font size=4px>张良引兵从沛公；沛公令韩王成留守阳翟，与良俱南。

 　　六月，与南阳守齮战犨东，破之，</font><font size=4px color="#009090"><font size=4px>〔齮，鱼岂翻。班志，犨县属南阳郡。水经注：滍水出鲁阳县西，迳犨县故城北。犨，昌牛翻。〕</font></font><font size=4px>略南阳郡；南阳守走保城，守宛。</font><font size=4px color="#009090"><font size=4px>〔宛，南阳郡治所。括地志曰：宛故城，在宛大城之南隅，其西南有二面是。师古曰：宛，于元翻。〕</font></font><font size=4px>沛公引兵过宛，西；张良谏曰："沛公虽欲急入关，秦兵尚众，距险；</font><font size=4px color="#009090"><font size=4px>〔依险以距敌也。〕</font></font><font size=4px>今不下宛，宛从后击，强秦在前，此危道也！"于是沛公乃夜引军从他道还，偃旗帜，</font><font size=4px color="#009090"><font size=4px>〔旗，旗之属。帜，即慓也。或曰：旗帜，总称。帜，昌志翻。〕</font></font><font size=4px>迟明，围宛城三匝。</font><font size=4px color="#009090"><font size=4px>〔文颖曰：迟，未也，天未明之顷已围其城矣。师古曰：文说得其大意耳。此言围城事毕，然后天明。明迟于事，故曰迟明；变为去声，音丈二翻。〕</font></font><font size=4px>南阳守欲自刭，其舍人陈恢曰："死未晚也。"乃逾城见沛公曰："臣闻足下约先入咸阳者王之。今足下留守宛，宛郡县连城数十，其吏民自以为降必死，故皆坚守乘城。今足下尽日止</font><span class="h"><font size=4px>【章：十二行本"止"作"上"；乙十一行本同。】</font></font><font size=4px>攻，士死伤者必多；引兵去宛，宛必随足下后。足下前则失咸阳之约，后有强宛之患。为足下计，草若约降封其守；因使止守，引其甲卒与之西。诸城未下者，闻声争开门而待足下，足下通行无所累。"</font><font size=4px color="#009090"><font size=4px>〔累，力瑞翻。〕</font></font><font size=4px>沛公曰："善！"秋，七月，南阳守齮降，封为殷侯；封陈恢千户。

 　　引兵西，无不下者。至丹水，</font><font size=4px color="#009090"><font size=4px>〔班志，丹水县属弘农郡。括地志曰：故丹城，在邓州内乡县西南百二十里，南去丹水二百步。汲冢纪年曰：后稷放帝子丹朱于丹水。舆地志云：即秦时丹水县。〕</font></font><font size=4px>高武侯鳃、襄侯王陵降。</font><font size=4px color="#009090"><font size=4px>〔鳃，音鱼鳃之鳃，先才翻；人名也，史失其姓。韦昭曰：汉封王陵为安国侯。陵初起兵在南阳，南阳有穰县，疑"襄"当为"穰"，而无"禾"，字省耳。臣瓒曰：时韩成封穰侯。江夏有襄，是陵所封也。师古曰：王陵亦非安国者；韦昭改"襄"为"穰"，盖亦穿凿。索隐曰：王陵封安国侯，是定天下为丞相时封耳；此言襄侯，当如臣瓒解，盖初封江夏之襄也。〕</font></font><font size=4px>还攻胡阳，遇番君别将梅鋗，</font><font size=4px color="#009090"><font size=4px>〔姓谱：梅本自子姓，殷有梅伯，为纣所醢。〕</font></font><font size=4px>与偕攻析、郦，皆降。</font><font size=4px color="#009090"><font size=4px>〔班志，南阳郡有湖阳县，故廖国。析县属弘农郡，本楚之白羽也。郦县属南阳郡。师古曰：析，今内乡县；郦，今菊潭县。鋗，呼玄翻。析，先历翻。郦，直益翻，又郎益翻。廖，力救翻。〕</font></font><font size=4px>所过亡得卤掠，</font><font size=4px color="#009090"><font size=4px>〔亡，古毋、无二字通。卤，与虏同。〕</font></font><font size=4px>秦民皆喜。

 　　王离军既没，章邯军棘原，项羽军漳南，</font><font size=4px color="#009090"><font size=4px>〔括地志：浊漳水一名漳水，今俗名柳河，在邢州平乡县南。〕</font></font><font size=4px>相持未战。秦军数却，</font><font size=4px color="#009090"><font size=4px>〔数，所角翻。〕</font></font><font size=4px>二世使人让章邯。章邯恐，使长史欣请事；至咸阳，留司马门</font><font size=4px color="#009090"><font size=4px>〔师古曰：凡言司马门者，宫垣之内，兵卫所在，四面皆有司马主武事；总言之，外门为司马门。〕</font></font><font size=4px>三日，赵高不见，有不信之心。长史欣恐，还走其军，</font><font size=4px color="#009090"><font size=4px>〔走，音奏。〕</font></font><font size=4px>不敢出故道。赵高果使人追之，不及。欣至军，报曰："赵高用事于中，下无可为者。今战能胜，高必疾妒吾功；不能胜，不免于死。愿将军孰计之！"</font><font size=4px color="#009090"><font size=4px>〔孰，古熟字通；后以义推。〕</font></font><font size=4px>

 　　陈余亦遗章邯书曰："白起为秦将，南征鄢郢，北坑马服，攻城略地，不可胜计，而竟赐死。</font><font size=4px color="#009090"><font size=4px>〔马服，谓赵括也。白起事，并见五卷赧王纪。遗，于季翻。胜，音升。〕</font></font><font size=4px>蒙恬为秦将，北逐戎人，开榆中地数千里，竟斩阳周。</font><font size=4px color="#009090"><font size=4px>〔事见上卷始皇纪。〕</font></font><font size=4px>何者？功多，秦不能尽封，因以法诛之。今将军为秦将三岁矣，所亡失以十万数；而诸侯并起滋益多。彼赵高素谀日久，今事急，亦恐二世诛之，故欲以法诛将军以塞责，使人更代将军以脱其祸。夫将军居外久，多内郤，</font><font size=4px color="#009090"><font size=4px>〔塞，悉则翻。更，工衡翻。郤，读曰隙。〕</font></font><font size=4px>有功亦诛，无功亦诛。且天之亡秦，无愚智皆知之。今将军内不能直谏，外为亡国将，孤特独立而欲常存，岂不哀哉！将军何不还兵与诸侯为从，</font><font size=4px color="#009090"><font size=4px>〔从，子容翻。〕</font></font><font size=4px>约共攻秦，分王其地，南面称孤！此孰与身伏鈇质，妻子为戮乎？"</font><font size=4px color="#009090"><font size=4px>〔何休曰：伏鈇质，要斩之罪。崔浩曰：质，斩人椹也。师古曰：质，谓鍖也。古者斩人，加于鍖上而斫之。鈇，音夫，又匪父翻。〕</font></font><font size=4px>

 　　章邯狐疑，</font><font size=4px color="#009090"><font size=4px>〔狐性多疑，每渡河，听冰，且听且渡；故以喻人之怀疑不决者。〕</font></font><font size=4px>阴使候始成使项羽，</font><font size=4px color="#009090"><font size=4px>〔郑氏曰：候，军候也。始，姓也；成，名也。〕</font></font><font size=4px>欲约。约未成，项羽使蒲将军日夜引兵渡三户，</font><font size=4px color="#009090"><font size=4px>〔服虔曰：三户，漳水津也。孟康曰：在邺西三十里。水经注曰：漳水东迳三户峡，为三户津。括地志：三户津，在相州滏阳县界。〕</font></font><font size=4px>军漳南，与秦军战，再破之。项羽悉引兵击秦军污水上，</font><font size=4px color="#009090"><font size=4px>〔水经注：污水出武安山东南，迳污城北入漳。郡国志：邺县有污城。师古曰：污水在邺西南。史记正义曰：污水源出怀州河内县太行山。又云：故邘城在河内县西北二十七里，古邘国地也。余据此时章邯与项羽相持于邢、相之间，正义以为河内污水，非也。污，音于。〕</font></font><font size=4px>大破之。章邯使人见项羽，欲约。项羽召军吏谋曰："粮少，欲听其约。"军吏皆曰："善！"项羽乃与期洹水南殷虚上。</font><font size=4px color="#009090"><font size=4px>〔应劭曰：洹水在汤阴界。殷虚，故殷都也。臣瓒曰：洹水在今安阳县北，去朝歌殷都一百五十里，然则此殷虚非朝歌也。汲冢古文曰：昔殷盘庚迁于北冢，曰殷虚，南去邺三十里。是旧殷乎！然则朝歌非盘庚所迁者。索隐曰：按释例，洹水出汲郡林卢县，东北至长乐入清水，是也。汲冢古文曰：盘庚自奄迁于北冢，日殷虚，南去邺三十里。是殷虚旧地名号北冢也。宋白曰：相州安阳县，其地即纣之都。战国策云：纣聚兵百万，左饮淇水竭，右饮洹水不流。按邑地在淇、洹二水之间，本殷墟；所谓北冢，即此地。七国时为魏宁新中邑。史记曰：秦昭襄王拔魏宁新中邑，更名安阳。虚，读与墟字同。〕</font></font><font size=4px>已盟，章邯见项羽而流涕，为言赵高。项羽乃立章邯为雍王，</font><font size=4px color="#009090"><font size=4px>〔为言之为，于伪翻。雍，于用翻。〕</font></font><font size=4px>置楚军中；使长史欣为上将军，将秦军为前行。</font><font size=4px color="#009090"><font size=4px>〔行，户刚翻。〕</font></font><font size=4px>

 　　瑕丘申阳下河南，引兵从项羽。</font><font size=4px color="#009090"><font size=4px>〔服虔曰：瑕丘，县名；申，姓；阳，名也。班志，山阳郡有瑕丘县。瑕，音遐。河南，即汉河南郡地。姓谱：四岳之后封于申，周有申伯。左传，齐有申鲜虞，楚有申叔。〕</font></font><font size=4px>

 　　初，中丞相赵高</font><font size=4px color="#009090"><font size=4px>〔史记，李斯既死，二世拜赵高为中丞相，盖以其宦人，得入禁中。〕</font></font><font size=4px>欲专秦权，恐群臣不听，乃先设验，持鹿献于二世曰："马也。"二世笑曰："丞相误邪，谓鹿为马？"问左右，</font><span class="h"><font size=4px>【章：十二行本重 "左右"二字；乙十一行本同。】</font></font><font size=4px>或默，或言马以阿顺赵高，或言鹿者。高因阴中诸言鹿者以法。</font><font size=4px color="#009090"><font size=4px>〔中，竹仲翻。〕</font></font><font size=4px>后群臣皆畏高，莫敢言其过。

 　　高前数言"关东盗无能为也"；及项羽虏王离等，而章邯等军数败，</font><font size=4px color="#009090"><font size=4px>〔数，所角翻。〕</font></font><font size=4px>上书请益助。自关以东，大抵尽畔秦吏，应诸侯；诸侯咸率其众西乡。</font><font size=4px color="#009090"><font size=4px>〔乡，读曰向。〕</font></font><font size=4px>八月，沛公将数万攻武关，屠之。高恐二世怒，诛及其身，乃谢病，不朝见。

 　　二世梦白虎啮其左骖马，杀之，</font><font size=4px color="#009090"><font size=4px>〔以马驾车夹辕曰服，两旁曰骖。骖，七含翻。〕</font></font><font size=4px>心不乐，</font><font size=4px color="#009090"><font size=4px>〔乐，音洛。〕</font></font><font size=4px>怪问占梦。</font><font size=4px color="#009090"><font size=4px>〔周礼：春官之属有占梦，掌其岁时，观天地之会，辨阴阳之气，以日、月、星、辰占六梦之吉凶：一曰正梦，二曰噩梦，三曰思梦，四曰寤梦，五曰喜梦，六曰惧梦。〕</font></font><font size=4px>卜曰："泾水为祟。"</font><font size=4px color="#009090"><font size=4px>〔祟，虽遂翻，人祸也，鬼厉也。〕</font></font><font size=4px>二世乃斋于望夷宫，</font><font size=4px color="#009090"><font size=4px>〔张晏曰：望夷宫在长陵西北，长平观道东故亭处是也；临泾水作之，以望北夷。括地志曰：在雍州咸阳县东南八里。〕</font></font><font size=4px>欲祠泾水，沈四白马。</font><font size=4px color="#009090"><font size=4px>〔沈，持林翻。〕</font></font><font size=4px>使使责襄高以盗贼事。高惧，乃阴与其婿咸阳令阎乐</font><font size=4px color="#009090"><font size=4px>〔姓谱：太伯曾孙仲奕封于阎乡。又曰：唐叔虞之后，晋成公子懿食采于阎。左传，齐有阎职，晋有阎嘉。〕</font></font><font size=4px>及弟赵成谋曰："上不听谏；今事急，欲归祸于吾。欲易置上，更立子婴。子婴仁俭，百姓皆载其言。"乃使郎中令仆为内应，诈为有大贼，令乐召吏发卒追，劫乐母置高舍。遣乐将吏卒千余人至望夷宫殿门，缚卫令仆射，曰：</font><font size=4px color="#009090"><font size=4px>〔卫尉掌宫门屯兵，其属有卫士令。秦官自侍中、尚书、博士、郎及军屯吏驺、永巷皆有仆射，取其领事之号。〕</font></font><font size=4px>"贼入此，何不止？"卫令曰："周庐设卒甚谨，</font><font size=4px color="#009090"><font size=4px>〔胡广曰：周庐者，卫士于周垣内为区庐。师古曰：区庐者，今之仗宿屋。薛综曰：士傅宫外，内为庐舍，昼则巡行非常，夜则警备不虞。〕</font></font><font size=4px>安得贼，敢入宫！"乐遂斩卫令，直将吏入，行射郎、宦者。</font><font size=4px color="#009090"><font size=4px>〔射，而亦翻。郎属郎中令，宦者属少府。〕</font></font><font size=4px>郎、宦者大惊，或走，或格；格者辄死，死者数十人。郎中令与乐俱入，射上幄坐帏。</font><font size=4px color="#009090"><font size=4px>〔三礼图曰：上下四旁悉周曰幄。幄，乙角翻。帏，羽非翻，单帐也。〕</font></font><font size=4px>二世怒，召左右；左右皆惶扰不斗。旁有宦者一人侍，不敢去。二世入内，谓曰："公何不早告我，乃至于此！"宦者曰："臣不敢言，故得全；使臣早言，皆已诛，安得至今！"阎乐前即二世，</font><font size=4px color="#009090"><font size=4px>〔即，就也。〕</font></font><font size=4px>数曰："足下骄恣，诛杀无道，天下共畔足下；足下其自为计！"二世曰："丞相可得见否？"乐曰："不可！"二世曰："吾愿得一郡为王。"弗许。又曰："愿为万户侯。"弗许。曰："愿与妻子为黔首，比诸公子。"阎乐曰："臣受命于丞相，为天下诛足下；</font><font size=4px color="#009090"><font size=4px>〔为，不伪翻。〕</font></font><font size=4px>足下虽多言，臣不敢报！"麾其兵进。二世自杀。阎乐归报赵高。赵高乃悉召诸大臣、公子，告以诛二世之状，曰："秦故王国；始皇君天下，故称帝。今六国复自立，秦地益小，乃以空名为帝，不可；宜</font><span class="h"><font size=4px>【章：十二行本"宜"下有"为王"二字；乙十一行本同；孔本同。】</font></font><font size=4px>如故，便。"乃立子婴为秦王。以黔首葬二世杜南宜春苑中。</font><font size=4px color="#009090"><font size=4px>〔宜春苑在杜县南，汉起宜春观于此地。〕</font></font><font size=4px>

 　　九月，赵高令子婴斋戒，</font><span class="h"><font size=4px>【章：十二行本无"戒"字；乙十一行本同。】</font></font><font size=4px>当庙见，受玉玺；</font><font size=4px color="#009090"><font size=4px>〔玉玺，即以卞和玉所刻传国玺。见，贤遍翻。〕</font></font><font size=4px>斋五日。子婴与其子二人谋曰："丞相高杀二世望夷宫，死群臣诛之，乃诈</font><span class="h"><font size=4px>【章：十二行本"诈"作"详"；孔本同。乙十一行本作"佯"。张校作"徉"。】</font></font><font size=4px>以义立我。我闻赵高乃与楚约，灭秦宗室而分王关中。今使我斋、见庙，此欲因庙中杀我。我称病不行，丞相必自来；来则杀之。"高使人请子婴数辈，子婴不行。高果自往，曰："宗庙重事，王奈何不行？"子婴遂刺杀高于斋宫，</font><font size=4px color="#009090"><font size=4px>〔刺，七亦翻。〕</font></font><font size=4px>三族高家以徇。

 　　遣将兵距峣关，</font><font size=4px color="#009090"><font size=4px>〔应劭曰：峣山之关。李奇曰：在上洛北，蓝田南，武关之西。土地记：峣关，地名；峣柳道通荆州。晋地道记曰：峣关当上洛西北。峣，音尧。〕</font></font><font size=4px>沛公欲击之。张良曰："秦兵尚强，未可轻。愿先遣人益张旗帜于山上为疑兵，使郦食其、陆贾往说秦将，啖以利。"</font><font size=4px color="#009090"><font size=4px>〔师古曰：啖者，本为食啖耳，音徒敢翻；以食餧人，令其啖食，音则改变为徒滥翻。今言以利诱之，取食为譬。〕</font></font><font size=4px>秦将果欲连和；沛公欲许之。张良曰："此独其将欲叛，恐其士卒不从；不如因其懈怠击之。"沛公引兵绕峣关，逾蒉山，</font><font size=4px color="#009090"><font size=4px>〔宋敏求长安志曰：峣关即蓝田关，在县东南九十里。蒉山在县东南二十五里。蒉，郑氏音匮；师古从苏林音蒯。〕</font></font><font size=4px>击秦军，大破之蓝田南。遂至蓝田，又战其北，秦兵大败。 
</font><!--/HTMLBUILERPART0--><font size=4px>