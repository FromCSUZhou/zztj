<font size=4px>　　晉紀八</font><font size=4px color="#009090"><font size=4px>〔起旃蒙赤奮若（乙丑），盡著雍執徐（成辰），凡四年。〕</font></font><font size=4px>

 　　孝惠皇帝下

 　　永興二年（乙丑、三○五）

 　　 夏，四月，張方廢羊后。

 　　游楷等攻皇甫重，累年不能克，</font><font size=4px color="#009090"><font size=4px>〔游楷等自太安二年攻皇甫重，至是，首尾三年。〕</font></font><font size=4px>重遣其養子昌求救於外。昌詣司空越，越以太宰顒新與山東連和，</font><font size=4px color="#009090"><font size=4px>〔事見上卷上年。〕</font></font><font size=4px>不肯出兵。昌乃與故殿中人楊篇</font><font size=4px color="#009090"><font size=4px>〔故殿中人，舊屬二衛部曲者。〕</font></font><font size=4px>詐稱越命，迎羊后於金墉城。入宮，以后，以后令發兵討張方，奉迎大駕。</font><font size=4px color="#009090"><font size=4px>〔是年四月，張方廢羊后。其時方已奉帝入關，蓋以威令遙脅留臺百官，使廢羊后耳。今皇甫昌迎后入宮，欲發兵討方，特以是起兵，非因方在洛而討之也。〕</font></font><font size=4px>事起倉猝，百官初皆從之； 俄知其詐，相與誅昌。顒請遣御史宣詔喻重令降。</font><font size=4px color="#009090"><font size=4px>〔降，戶江翻；下同。〕</font></font><font size=4px>重不奉詔。先是城中不知長沙厲王及皇甫商已死，</font><font size=4px color="#009090"><font size=4px>〔長沙厲王死，見上卷上年。皇甫商 死，見上卷太安二年。先，悉薦翻。〕</font></font><font size=4px>重獲御史騶人，</font><font size=4px color="#009090"><font size=4px>〔因御史來宣詔，獲其騶人。騶，側鳩翻，貛御也。晉制，諸公給騶八入，下至御史，各有差。齊王融曰： 「車前無八騶，何得稱丈夫！」則騶蓋辟車之卒。〕</font></font><font size=4px>問曰：「我弟將兵來，欲至未﹖」騶人曰：「已為河間王所害。」重失色，立殺騶人。於是城中知無外救，共殺重以降顒。以馮翊太守張輔為奉州刺史。</font><font size=4px color="#009090"><font size=4px>〔顒以破劉沈之功用張輔。〕</font></font><font size=4px>

 　　六月，甲子，安豐元侯王戎薨于郟。</font><font size=4px color="#009090"><font size=4px>〔王戎奔郟，見上卷上年。郟，音夾。〕</font></font><font size=4px>

 　　張輔至奉州，殺天水太守封尚，欲以立威；又召隴西太守韓稚，</font><font size=4px color="#009090"><font size=4px>〔守，式又翻。〕</font></font><font size=4px>稚子朴勒兵擊輔，輔軍敗，死。涼州司馬楊胤言於張軌曰：「韓稚擅殺刺史，明公杖鉞一方，不可不討。」軌從之，遣中督護氾瑗帥眾二萬討稚，稚詣軌降。</font><font size=4px color="#009090"><font size=4px>〔中督護，中軍督護也。氾，音凡。瑗，于眷翻。帥，讀曰率；下同。〕</font></font><font size=4px>未幾，</font><font size=4px color="#009090"><font size=4px>〔幾，居豈翻。〕</font></font><font size=4px>鮮卑若羅拔能寇涼州，軌遣司馬未配擊之，斬拔能，俘十餘萬口，威名大振。</font><font size=4px color="#009090"><font size=4px>〔史言張軌能尊主攘夷以致強盛。〕</font></font><font size=4px>

 　　漢王淵攻東嬴公騰，騰復乞師於拓跋猗戦，</font><font size=4px color="#009090"><font size=4px>〔復，扶又翻。戦，徒河翻。〕</font></font><font size=4px>衛操勸猗戦助之。 猗戦帥輕騎數千救騰，斬漢將綦毋豚。</font><font size=4px color="#009090"><font size=4px>〔毋，音無。綦毋，複姓。北狄傳：匈奴國人有綦毋氏、勒氏，皆勇健，好反叛。考異曰：後魏書桓帝紀及劉淵傳，皆云「淵 南走蒲子」。按晉載記，淵無走蒲子事，下云「自離石遷黎亭」，蓋後魏書夸誕妄言耳。〕</font></font><font size=4px>詔假猗戦大單于，</font><font size=4px color="#009090"><font size=4px>〔單，音蟬。〕</font></font><font size=4px>加操右將軍甲申，猗戦卒，子普根代 立。

 　　東海中尉劉洽以張方劫遷車駕，</font><font size=4px color="#009090"><font size=4px>〔晉諸王國有郎中令、中尉、大農為三卿。張方劫遷車駕事見上卷上年。〕</font></font><font size=4px>勸司空越起兵討之。秋，七月，越傳檄山東征、鎮、州、郡云：「欲糾帥義旅，奉迎天子，還復舊都。」</font><font size=4px color="#009090"><font size=4px>〔舊都，謂洛陽。〕</font></font><font size=4px>東平王楙聞之，懼；長史王脩說楙曰：「東海，宗室重望；今興義兵，公宜舉徐州以授之，則免於難，</font><font size=4px color="#009090"><font size=4px>〔說，輸芮翻。難，乃旦翻。〕</font></font><font size=4px>且有克讓之美矣。」楙從之。越乃以司空領徐州都督，楙自為兗州刺史；詔即遣使者劉虔授之。</font><font size=4px color="#009090"><font size=4px>〔楙督徐州，始八十四卷永寧元年。去年，范陽王虓以苟晞行兗州，晞留許昌，未及至州，而楙自領之。〕</font></font><font size=4px>是時，越兄弟並據方任，</font><font size=4px color="#009090"><font size=4px>〔越弟略都督青州，模都督冀州。〕</font></font><font size=4px>於是范陽王虓</font><font size=4px color="#009090"><font size=4px>〔虓，虛交翻。〕</font></font><font size=4px>及王浚等共推越為盟主，越輒選置刺史以下，</font><font size=4px color="#009090"><font size=4px>〔輒，專也。〕</font></font><font size=4px>朝士多赴之。</font><font size=4px color="#009090"><font size=4px>〔朝士赴越者，不從帝在長安者也。朝，直遙翻。〕</font></font><font size=4px>

 　　成都王穎既廢，</font><font size=4px color="#009090"><font size=4px>〔穎廢見上卷上年。〕</font></font><font size=4px>河北人多憐之。</font><font size=4px color="#009090"><font size=4px>〔穎鎮鄴，初有時譽；後雖以驕侈致禍，河北之人厭亂而思舊，故多憐之。〕</font></font><font size=4px>穎故將公師藩等自稱將軍，起兵於趙、魏，眾至數萬。初，上黨武鄉羯人石勒，有膽力，善騎射。</font><font size=4px color="#009090"><font size=4px>〔武鄉縣，晉置，屬上黨郡；後石勒分置武鄉郡。劉昫曰：唐潞州；武鄉縣，漢河東之垣縣也。唐遼州榆塺縣，分晉武鄉縣置。載記曰：勒，匈奴別部羌渠之冑。又匈奴傳曰：北狄人居塞內者，有十九種，羯其一也。羯，居謁翻。〕</font></font><font size=4px>并州大饑，建威將軍閻粹說東嬴公勝</font><font size=4px color="#009090"><font size=4px>〔說，輸芮翻。〕</font></font><font size=4px>執諸胡於山東，賣充軍實。勒亦被掠，賣為茌平人師懽奴，</font><font size=4px color="#009090"><font size=4px>〔茌平縣，前漢屬東郡，後漢屬濟北國，晉屬平原國。應劭曰：在茌山之平地者也。意其地當在唐齊州、博州界。劉昫曰：茌平縣併入唐博州聊城縣。被，皮義翻。師古曰：茌，音仕疑翻。〕</font></font><font size=4px>懽奇其狀貌而免之。懽家鄰於馬牧，勒及與牧帥汲桑結壯士為群盜。</font><font size=4px color="#009090"><font size=4px>〔帥，所類翻。〕</font></font><font size=4px>及公師藩起，桑與勒帥數百騎赴之。</font><font size=4px color="#009090"><font size=4px>〔帥，讀曰率。〕</font></font><font size=4px>桑始命勒以石為姓，勒為名。</font><font size=4px color="#009090"><font size=4px>〔石勒始此。〕</font></font><font size=4px>藩攻陷郡縣，殺二千石、長吏，</font><font size=4px color="#009090"><font size=4px>〔長，知兩翻。〕</font></font><font size=4px>轉前，攻鄴。平昌公模甚懼；范陽王虓遣其將苟晞救鄴，與廣平太守譙國丁紹共擊藩，走之。</font><font size=4px color="#009090"><font size=4px>〔漢武帝置平干國，宣帝改為廣平國；後漢光武省屬鉅鹿郡；魏文帝黃初二年復置廣平郡；唐為洛州之地。〕</font></font><font size=4px>

 　　八月，辛丑，大赦。

 　　司空越以琅邪王睿為平東將軍，監徐州諸軍事，留守下邳。</font><font size=4px color="#009090"><font size=4px>〔監，工銜翻。〕</font></font><font size=4px>睿請王導為司馬，委以軍事。</font><font size=4px color="#009090"><font size=4px>〔考異曰：導傳曰：「元帝鎮下邳，請導為安東司馬。」按元帝時為平東，及徙揚州，乃為安東耳。或者「平」字誤為「安」，或後為安東司馬，故但云司馬。〕</font></font><font size=4px>越帥甲士三萬，西屯蕭縣；</font><font size=4px color="#009090"><font size=4px>〔蕭縣，自漢以來屬沛郡，唐屬徐州。〕</font></font><font size=4px>范陽王虓自許屯于滎陽。</font><font size=4px color="#009090"><font size=4px>〔許，即許昌。〕</font></font><font size=4px>越承制以豫州刺史劉喬為冀州刺史，以范陽王虓領豫州刺史；喬以虓非天子命，發兵拒之。虓以劉琨為司馬，越以劉蕃為淮北護軍，劉輿為潁川太守。</font><font size=4px color="#009090"><font size=4px>〔輿、琨，蕃之子也。〕</font></font><font size=4px>喬上尚書，列輿兄弟罪惡，因弔兵攻許，</font><font size=4px color="#009090"><font size=4px>〔豫州刺史時治項。上，時掌翻。〕</font></font><font size=4px>遣長子祐將兵拒越於蕭縣之靈壁，</font><font size=4px color="#009090"><font size=4px>〔長，知兩翻。〕</font></font><font size=4px>越兵不能進。東平王楙在兗州，徵求不已，郡縣不堪命。范陽王虓遣苟晞還兗州，</font><font size=4px color="#009090"><font size=4px>〔虓用苟晞為兗州刺史，見上卷上年。〕</font></font><font size=4px>徙楙都督青州。楙不受命，背山東諸侯，與劉喬合。</font><font size=4px color="#009090"><font size=4px>〔背，蒲妹翻。〕</font></font><font size=4px>

 　　太宰顒聞山東兵起，甚懼。以公師藩為成都王穎起兵，壬午，表穎鎮軍大將軍、都督河北諸軍事，給兵千人；以盧為魏郡太守，隨穎鎮鄴，欲以撫安之。又遣建武將軍呂朗屯洛陽。

 　　顒發詔，令東海王越等各就國，越等不從。會得劉喬上事，</font><font size=4px color="#009090"><font size=4px>〔上事者，言東海王越等起兵及喬攻許拒越之事。上，時掌翻。〕</font></font><font size=4px>冬，十月，丙子，下詔稱：「劉輿迫脅范陽王虓，造搆凶逆。其令鎮南大將軍劉弘、</font><font size=4px color="#009090"><font size=4px>〔劉弘都督荊州。〕</font></font><font size=4px>平南將軍彭城王釋、</font><font size=4px color="#009090"><font size=4px>〔彭城王釋蓋代羊伊屯宛。〕</font></font><font size=4px>征東大將軍劉準，</font><font size=4px color="#009090"><font size=4px>〔劉準都督揚州。〕</font></font><font size=4px>各勒所統，與劉喬并力；以張方為大都督，統精卒十萬，與呂朗共會許昌，誅輿兄弟。」釋，宣帝弟子穆王權之孫也。</font><font size=4px color="#009090"><font size=4px>〔權，宣帝弟東武城侯馗之子。考異曰：劉喬傳「釋」作「繹」。帝紀、宗室傳皆作「釋」，蓋喬傳誤。帝紀：「八月，車騎大將軍劉弘逐平南將軍彭城王釋于宛。」弘、釋傳及眾書皆無之。弘傳但云彭城前東奔有不善之言。按弘，晉室純臣，劉喬與范陽搆難，弘猶以書各解之，以安天下，尊王室。釋受王命鎮宛，而弘肯更自逐之乎！據此，詔令弘、釋共討劉輿，疑無弘逐釋事。帝紀必誤。〕</font></font><font size=4px>丁丑，顒使成都王穎領將軍劉</font><span class="h"><font size=4px>【章：甲十一行本「劉」作「樓」；乙十一行本同；孔本同；退齋校同。】</font></font><font size=4px>褒等，前車騎將石超領北中郎將王闡等據河穚，為劉喬繼援；進喬鎮東將軍，假節。

 　　劉弘遺喬及司空越書，</font><font size=4px color="#009090"><font size=4px>〔遺，于季翻。〕</font></font><font size=4px>欲使之解怨釋兵，同王獎室，皆不聽。弘又上表曰：「自頃兵戈紛亂，猜禍鋒生，疑隙搆於群王，災難延于宗子。</font><font size=4px color="#009090"><font size=4px>〔難，乃旦翻。〕</font></font><font size=4px>今日為忠，明日為逆，翩其反而，</font><font size=4px color="#009090"><font size=4px>〔言是非反覆之易，冏、乂、穎、顒之事誠如此。〕</font></font><font size=4px>互為戎首。</font><font size=4px color="#009090"><font size=4px>〔言迭為興戎之首也。〕</font></font><font size=4px>載籍以來，骨肉之禍未有如今者也，臣竊悲之！今邊陲無備豫之儲，中華有杼軸之困，</font><font size=4px color="#009090"><font size=4px>〔詩曰：小東大東，杼軸其空。杼，持緯器。「軸」，亦作「柚」；皆織具也。〕</font></font><font size=4px>而股肱之臣，不惟國體，職競尋常，</font><font size=4px color="#009090"><font size=4px>〔惟，思也。職，主也。競，爭也。八尺曰尋，倍尋曰常。言所爭者尋丈之間，不足為長短也。左傳曰：爭尋常以盡其民。〕</font></font><font size=4px>自相楚剝。</font><font size=4px color="#009090"><font size=4px>〔楚，痛也。〕</font></font><font size=4px>萬一四夷乘虛為變，此亦猛虎交鬬篡效於卞莊者戈矢。</font><font size=4px color="#009090"><font size=4px>〔劉、石之禍，劉弘蓋知之矣。〕</font></font><font size=4px>臣以為宜速發明詔詔越等，令兩釋猜嫌，各保分局。</font><font size=4px color="#009090"><font size=4px>〔分，扶問翻。〕</font></font><font size=4px>自今以後，其有不被詔書，擅興兵馬者，天下共伐之。」</font><font size=4px color="#009090"><font size=4px>〔被，皮義翻；下同。〕</font></font><font size=4px>時太宰顒方拒關東，倚喬為助，不納其言。

 　　喬乘虛襲許，破之。劉琨將兵救許，不及，遂與兄輿及范陽王虓俱奔河北；琨父母為喬所執。劉夕以張方殘暴，知顒必敗，乃遣參軍劉盤為都護，</font><font size=4px color="#009090"><font size=4px>〔盡護行營諸將為都護，督護則止督一軍耳。〕</font></font><font size=4px>帥諸軍受司空越節度。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　時天下大亂，夕專督江、漢，威行南服。</font><font size=4px color="#009090"><font size=4px>〔南服，南方也；謂之服者，責以服事天子為職。〕</font></font><font size=4px>謀事有成者，則曰「某人之功」，如有負敗，則曰「老子之罪」。每有興發，</font><font size=4px color="#009090"><font size=4px>〔興發，謂興師動眾，調發財賦。〕</font></font><font size=4px>手書守相，</font><font size=4px color="#009090"><font size=4px>〔守，手又翻。相，息亮翻。〕</font></font><font size=4px>丁寧款密。所以人皆感悅，爭赴之，咸曰：「得劉公一紙書，賢於十部從事。」</font><font size=4px color="#009090"><font size=4px>〔州有部從事，部管內諸郡。〕</font></font><font size=4px>前廣漢太守辛冉說弘以從橫之事，弘怒，斬之。</font><font size=4px color="#009090"><font size=4px>〔益州之破，辛冉去羅尚從劉弘，冉以事尚者事弘，猶將不免於誅，況以從橫說之邪！史言劉弘忠純。說，輸芮翻。從，子容翻。〕</font></font><font size=4px>

 　　有星孛于北斗。</font><font size=4px color="#009090"><font size=4px>〔字，蒲內翻。〕</font></font><font size=4px>

 　　平昌公模遣將軍宋冑趣河橋。</font><font size=4px color="#009090"><font size=4px>〔模自鄴遣冑進兵。趣，七喻翻。〕</font></font><font size=4px>

 　　十一月，立節將軍周權，詐被檄，</font><font size=4px color="#009090"><font size=4px>〔詐，言被司空越檄也。〕</font></font><font size=4px>自稱平西將軍，復立羊后。洛陽令何喬攻權，殺之，復之水羊后。</font><font size=4px color="#009090"><font size=4px>〔復，扶又翻。〕</font></font><font size=4px>太宰顒矯詔，以羊后屢為姦人所立，遣尚書田淑敕留臺賜后死。</font><font size=4px color="#009090"><font size=4px>〔時苟藩、劉暾、周馥居留臺。〕</font></font><font size=4px>詔書屢至，司隸校尉劉暾等上，奏，</font><font size=4px color="#009090"><font size=4px>〔暾，他昆翻。上，時掌翻。〕</font></font><font size=4px>固執以為：「羊庶人門戶殘破，廢放空宮，門禁峻密，無緣得與姦人搆亂；眾無愚智，皆謂其冤。今殺一枯窮之人，而令天下傷慘，何益於治！」</font><font size=4px color="#009090"><font size=4px>〔治，直吏翻。〕</font></font><font size=4px>顒怒，遣呂朗收暾；</font><font size=4px color="#009090"><font size=4px>〔考異曰：暾傳云：「顒遺陳顏、呂朗帥騎五千收暾。」按暾匹夫，安用五千騎！蓋朗時在洛，顒敕使收暾耳。說者欲大其事，故云爾。〕</font></font><font size=4px>暾奔青州，依高密王略。然羊后亦以是得免。

 　　十二月，呂朗等東屯滎陽，成都王穎進據洛陽。

 　　劉琨說冀州刺史太原溫羨，使讓位於范陽王虓。</font><font size=4px color="#009090"><font size=4px>〔魏收曰：袁紹、曹操為冀州，治鄴；魏、晉治信都。杜佑曰：治房子。說輸芮翻。〕</font></font><font size=4px>虓領冀州，遣琨詣幽州乞師於王浚；浚以突騎資之，</font><font size=4px color="#009090"><font size=4px>〔突騎，天下精兵。燕人致梟騎，助漢高祖以破項羽。光武得漁陽、上谷突騎以平河北。考異曰：琨傳曰：「得突騎八百人。」按劉喬傳云：「琨率突騎五千濟河攻喬。」疑八百太少，或因下文迎東海王之數，致有此誤。今闕疑。〕</font></font><font size=4px>擊王闡於河上，殺之。琨遂與虓引兵濟河，斬石超於滎陽。劉喬自考城引退。</font><font size=4px color="#009090"><font size=4px>〔考城縣屬陳留郡，前漢梁國之菑縣也，章帝更名；晉省。後魏置考陽縣及北梁郡；北齊郡縣並廢，為城安縣；隋改曰考城縣，屬梁郡；至唐，屬曹州。〕</font></font><font size=4px>虓遣琨及督護田徽東擊東平王楙於廩丘，</font><font size=4px color="#009090"><font size=4px>〔廩丘縣，前漢屬濟陰，晉屬濮陽郡，為兗 州刺史治所。賢曰：廩丘故城在今濮州雷澤縣北。〕</font></font><font size=4px>楙走還國。琨、徽引兵東迎越，擊劉祐於譙；祐敗死，喬眾遂潰，喬奔平氏。</font><font size=4px color="#009090"><font size=4px>〔考異曰：帝紀云：「喬奔南 陽。」按地理地：南陽無平氏縣。武帝分南陽置義陽郡，有西平氏縣。或者南陽有東平氏而非縣與！今按前漢書地理志：平氏縣屬南陽郡。晉書地理志，平氏縣屬義 陽郡。平氏之上有厥西縣。沈約宋書地理志：南義陽太守領厥西、平氏二縣。且曰：厥西今，二漢無；晉太康地志屬義陽。以此證之，蓋後人傳寫晉書者，誤以厥西之「西」字聯平氏而書之。其實晉義陽之平氏，即漢南陽之平氏也。帝紀所謂「喬奔南陽」，以漢古郡大界書之也。劉昫曰：唐申州義陽縣，漢南陽郡平氏縣之義陽鄉與唐州之桐柏、平氏二縣，皆漢南陽平氏縣地。〕</font></font><font size=4px>司空越進屯陽武，</font><font size=4px color="#009090"><font size=4px>〔陽武縣，漢屬河南郡，晉屬滎陽郡，唐屬鄭州。〕</font></font><font size=4px>王浚遣其將祁弘帥突騎鮮卑、烏桓為越先驅。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　初，陳敏既克石冰，</font><font size=4px color="#009090"><font size=4px>〔事見上卷太安二年。〕</font></font><font size=4px>自謂勇略無敵，有割據江東之志。其父怒曰：「滅我門者，必此兒也！」遂以憂卒。敏以喪去職。司空越起敏為右將軍、前鋒都督。越為劉祐所敗，</font><font size=4px color="#009090"><font size=4px>〔敗，補邁翻。〕</font></font><font size=4px>敏請東歸收兵，遂據歷陽叛。</font><font size=4px color="#009090"><font size=4px>〔歷陽縣，漢屬九江郡，魏改九江曰淮南，晉因之。今和州，即歷陽縣之地。宋白曰：縣南有歷水，故曰歷陽。〕</font></font><font size=4px>吳王常侍甘卓，棄官東歸，</font><font size=4px color="#009090"><font size=4px>〔晉諸王國，大國置左、右常侍各一人。考異曰：卓傳云：「州舉秀才，為吳王常侍。討石冰，以功賜爵都亭侯。東海王越引為參軍，出補離狐令。棄官東歸，遇陳敏。」敏傳云：「吳王常侍甘卓自洛至。」按卓為常侍，不應討石冰；為離狐令，不應目洛至。今從敏傳。〕</font></font><font size=4px>至歷陽，敏為子景娶卓女，</font><font size=4px color="#009090"><font size=4px>〔為， 于偽翻。〕</font></font><font size=4px>使卓假稱皇太弟令，拜敏揚州刺史。敏使弟恢及別將錢端等南略江州，弟斌東略諸郡，</font><font size=4px color="#009090"><font size=4px>〔斌，音彬。〕</font></font><font size=4px>揚</font><span class="h"><font size=4px>【章：甲十一行本「揚」上有「江州刺史應 邈」六字；乙十一行本同；孔本同；張校同；退齋校同。】</font></font><font size=4px>州刺史劉機、丹楊太守王曠皆棄城走。</font><font size=4px color="#009090"><font size=4px>〔時揚州刺史蓋與丹楊太守同治秣陵。〕</font></font><font size=4px>

 　　敏遂據有江東，以顧榮為右將軍，賀循為丹楊內史，周閗為安豐太守，</font><font size=4px color="#009090"><font size=4px>〔安豐縣，後漢屬廬江郡。魏分廬江為安豐郡，其地為唐之壽州安豐、霍丘縣。閗，墟里翻。〕</font></font><font size=4px>凡江東豪傑、名士，咸加收禮，為將軍、郡守者困十餘人；或有老疾，就加秩命。循詐為狂疾，得免；乃以榮領丹楊內史。閗亦稱疾，不之郡。敏疑諸名士終不為己用，欲盡誅之。榮說敏曰：「中國喪亂，胡夷內侮，觀今日之勢，不能復振，百姓將無遺種。</font><font size=4px color="#009090"><font size=4px>〔說，輸芮翻。喪，息浪翻。種，章勇翻。〕</font></font><font size=4px>江南雖經石冰之亂，人物尚全，榮常憂無孫、劉之主</font><font size=4px color="#009090"><font size=4px>〔孫、劉，謂孫權、劉備。〕</font></font><font size=4px>有以存之。今將軍神武不世，勳效已著，帶甲數萬，舳艫山積，</font><font size=4px color="#009090"><font size=4px>〔漢武帝紀：舳艫千里。註云：舳、船後持柂處。艫，船前刺櫂處。又漢律名船方長為舳艫。此言山積，蓋取漢律之義。〕</font></font><font size=4px>若能委信君子，使各盡懷，散蔕芥之嫌，</font><font size=4px color="#009090"><font size=4px>〔張晏曰：蔕芥，刺鯁也。師古曰：蔕，音丑介翻。〕</font></font><font size=4px>塞讒諂之口，則上方數州，可傳檄而定；</font><font size=4px color="#009090"><font size=4px>〔上方數州，謂揚州以西荊、江、豫、益等州也。塞，悉則翻。〕</font></font><font size=4px>不然，終不濟也。」</font><span class="h"><font size=4px>【章；甲十一行本「也」下有「倅乃止」三字；乙十一行本同；孔本同；張校同；退齋校同。】</font></font><font size=4px>敏命僚佐推己為都督江東諸軍事、大司馬、楚公，加九錫，列上尚書，</font><font size=4px color="#009090"><font size=4px>〔上，時掌翻。〕</font></font><font size=4px>稱被中詔，，</font><font size=4px color="#009090"><font size=4px>〔被，皮義翻。〕</font></font><font size=4px>自江入沔、漢奉；迎鑾駕。

 　　太宰顒以張光為順陽太守，</font><font size=4px color="#009090"><font size=4px>〔順陽縣，前漢曰博山，後漢明帝更名順陽，屬南陽郡；至建安中，割南陽右壤為南鄉郡；晉太康中，立順陽郡，以南鄉為縣；唐鄧州之臨湍、菊潭縣，皆順陽郡地。〕</font></font><font size=4px>帥步騎五千詣荊州討敏。劉夕遣江夏太守陶侃、武陵太守苗光屯夏口，</font><font size=4px color="#009090"><font size=4px>〔夏，戶雅翻。〕</font></font><font size=4px>又遣南平太守婆南應詹督水軍以繼之。

 　　侃與敏同郡，</font><font size=4px color="#009090"><font size=4px>〔侃與敏皆廬江人。〕</font></font><font size=4px>又同歲舉吏。</font><font size=4px color="#009090"><font size=4px>〔同歲舉赴京師。〕</font></font><font size=4px>隨郡內史扈懷</font><font size=4px color="#009090"><font size=4px>〔隨縣，漢屬南陽郡，春秋之隨國也。晉武帝分南陽立義陽國，後又分義陽立隨郡，隋為漢東郡，唐為隋州。〕</font></font><font size=4px>言於弘曰：「侃居大郡，統強兵，脫有異志，則荊州無東門矣！」弘曰：「侃之忠能，吾得已久，必無是也。」侃聞之，遣子洪及兄子臻詣弘以自固，弘引為參軍，資而遣之。</font><font size=4px color="#009090"><font size=4px>〔既引為參軍，又以貨物資送而遣其歸。〕</font></font><font size=4px>曰：「賢叔征行，君祖母年高，便可歸也。匹夫之交，尚不負心，況大丈夫乎！」

 　　敏以陳恢為荊州刺史，寇武昌，弘加侃前鋒督護以禦之。侃以運船為戰艦，</font><font size=4px color="#009090"><font size=4px>〔艦，戶黯翻。〕</font></font><font size=4px>或以為不可。侃曰：「用官船擊官賊，何為不可！」侃與恢戰，屢破之；又與皮初、張光、苗光共破錢端於長岐。</font><font size=4px color="#009090"><font size=4px>〔據張光傳，長岐之戰，光設伏於步路，苗光為水軍，藏舟船於沔水，則長岐當在江夏郡界。〕</font></font><font size=4px>

 　　南陽太守衛展說弘曰：「張光，太宰腹心，公既與東海，宜斬光以明向背。」</font><font size=4px color="#009090"><font size=4px>〔背，蒲妹翻。〕</font></font><font size=4px>弘曰：「宰輔得失，豈張光之罪！危人自安，君子弗為也。」乃表光殊勳，乞加遷擢。

 　　是歲，離石大饑，漢王淵徙屯黎亭，</font><font size=4px color="#009090"><font size=4px>〔續漢志：上黨郡壺關縣有黎亭，書西伯戡黎即此。〕</font></font><font size=4px>就邸閣穀；留太尉宏守離石，使大司農卜豫運糧以給之。

 　　光熙元年（丙寅、三○六）六月，帝還洛陽，始改元；此猶是永興三年。〕

 　　春，正月，戊子朔，日有食之。

 　　初，太弟中庶子蘭陵繆播</font><font size=4px color="#009090"><font size=4px>〔靡幼翻，又莫六翻，姓也。〕</font></font><font size=4px>有寵於司空越；播從弟右衛率胤，太宰顒前妃之弟也。越之起兵，遣播、胤詣長安說顒，令奉帝還洛，</font><font size=4px color="#009090"><font size=4px>〔說，輸芮翻；下因說、復說、迎說同。〕</font></font><font size=4px>約與顒分陝為伯。</font><font size=4px color="#009090"><font size=4px>〔陝，失冉翻。〕</font></font><font size=4px>顒素信重播兄弟，即欲從之。張方自以罪重，恐為誅首，</font><font size=4px color="#009090"><font size=4px>〔以剽掠洛都，劫天子西遷也。〕</font></font><font size=4px>謂顒曰：「今據形勝之地，國富強，奉天子以號令，誰敢不從，柰何拱手受制於人！」顒乃止。及劉喬敗，顒懼，欲罷兵，與山東和解，恐張方不從，猶豫未決。

 　　方素與長安富人郅輔親善，以為帳下督。</font><font size=4px color="#009090"><font size=4px>〔方傳云：初，方從山東來，甚微賤，郅輔厚相供給；及貴，甚親昵之。〕</font></font><font size=4px>顒參軍河間畢垣，嘗為方所侮，因說顒曰：「張方久屯霸上，聞山東兵盛，盤桓不進，</font><font size=4px color="#009090"><font size=4px>〔顒遣方與呂朗會劉喬攻許，方屯霸上未進而劉喬敗。馬融曰：盤桓，旋也。〕</font></font><font size=4px>宜防其未萌。其親信郅輔具佑其謀。」繆播、繆胤復說顒：「宜急斬方以謝，山東可不勞而定。」</font><font size=4px color="#009090"><font size=4px>〔復，扶又翻。〕</font></font><font size=4px>顒使人召輔，垣迎說輔曰：「張方欲反，人謂卿知之。王若問卿，何辭以對﹖」輔驚曰：「實不聞方反，為之柰何﹖」垣曰：「王若問卿，但言爾爾；</font><font size=4px color="#009090"><font size=4px>〔爾爾，猶言如此如此也。〕</font></font><font size=4px>不然，必不免禍。」輔入，顒問之曰：「張方反，卿知之乎﹖」輔曰：「爾。」顒曰：「遣卿取之，可乎﹖」又曰：「爾。」顒於是使輔送書於方，因殺之。輔既昵於方，</font><font size=4px color="#009090"><font size=4px>〔昵，尼質翻。〕</font></font><font size=4px>持刀而入，守閣者不疑。方火下發函，輔斬其頭。還報，顒以輔為安定太守。送方頭於</font><span class="h"><font size=4px>【章：甲十一行本「於」下有「司空」二字；乙十一行本同；孔本同；張校同；退齋校同。】</font></font><font size=4px>越以請和；越不許。

 　　未冑襲河橋，樓褒西走。平昌公模遣前鋒督護馮嵩會宋冑逼洛陽。成都王穎西奔長安，至華陰，</font><font size=4px color="#009090"><font size=4px>〔華陰縣，前漢屬京兆，後漢、晉屬弘農郡，唐屬華州。華，戶化翻。〕</font></font><font size=4px>聞顒已與山東和親，留不敢進。呂朗屯滎陽，劉琨以張方首示之，遂降。</font><font size=4px color="#009090"><font size=4px>〔降，戶江翻。〕</font></font><font size=4px>司</font><span class="h"><font size=4px>【章；甲十一行本「司」上有「甲子」二字；乙十一行本同；孔本同；張校同。】</font></font><font size=4px>空越遣祁弘、宋冑、司馬纂帥鮮卑西迎車駕，</font><font size=4px color="#009090"><font size=4px>〔帥，讀曰率。〕</font></font><font size=4px>以周馥為司隸校尉、假節，都督諸軍，屯澠池。</font><font size=4px color="#009090"><font size=4px>〔澠，彌兗翻。〕</font></font><font size=4px>

 　　三月，惤令劉伯</font><span class="h"><font size=4px>【章：甲十一行本「伯」作「柏」；乙十一行本同；孔本同；張校同。】</font></font><font size=4px>根反，</font><font size=4px color="#009090"><font size=4px>〔惤縣，自漢以來屬東萊郡，拓跋魏省。魏收地形志：東牟郡黃縣有惤城。師古曰惤，音堅。〕</font></font><font size=4px>眾以萬數，自稱惤公。王彌帥家僮從之，</font><font size=4px color="#009090"><font size=4px>〔帥，讀曰率。〕</font></font><font size=4px>柏根以彌為長史，彌從父弟桑為東中郎將。</font><font size=4px color="#009090"><font size=4px>〔從，刀用翻。〕</font></font><font size=4px>柏根寇臨淄，</font><font size=4px color="#009090"><font size=4px>〔青州都督治所。〕</font></font><font size=4px>青州都督高密王略使劉暾將兵拒之；暾兵敗，奔洛陽，</font><font size=4px color="#009090"><font size=4px>〔暾，他昆翻。〕</font></font><font size=4px>略走保聊城。</font><font size=4px color="#009090"><font size=4px>〔聊城縣，漢屬東郡，晉屬平原郡，唐為博州治所。〕</font></font><font size=4px>王浚遣將討柏根，斬之。</font><font size=4px color="#009090"><font size=4px>〔將，即亮翻。〕</font></font><font size=4px>王彌亡入長廣山為群盜。</font><font size=4px color="#009090"><font size=4px>〔長廣縣，前漢屬琅邪郡，後漢屬東萊郡。晉武帝咸寧三年，置長廣郡，長廣縣屬焉。隋廢長廣郡及縣，更名膠水縣；唐屬萊州。〕</font></font><font size=4px>

 　　寧州頻歲饑疫，死者以十 萬計。五苓夷強盛，州兵屢敗。</font><font size=4px color="#009090"><font size=4px>〔五苓夷反，事始上卷太安二年。苓，力丁翻。〕</font></font><font size=4px>使民流入交州者甚眾，夷遂圍州城。李毅疾病，救援路絕，乃上疏</font><font size=4px color="#009090"><font size=4px>〔上，時掌 翻。〕</font></font><font size=4px>言：「不能式遏寇虐，坐待殄斃。若不垂矜恤，乞降大使，乃臣尚存，加臣重辟；</font><font size=4px color="#009090"><font size=4px>〔使，疏吏翻。〕</font></font><font size=4px>未至，毅卒。毅女秀，明達有父風，眾推秀領寧州事。秀 獎厲戰士，嬰城固守。城中糧盡，炙鼠拔草而食之。伺夷稍怠，輒出兵掩擊，破之。</font><font size=4px color="#009090"><font size=4px>〔伺，相吏翻。考異曰：懷帝紀：「永嘉元年年五月，建寧郡夷攻陷寧州，死者三千餘人。」李雄載記曰：「南夷李毅固守不降，雄誘建寧夷使討之。毅病卒，城陷，殺壯士三千餘人，送婦女千口於成都。」王遜傳云：「李毅卒，城中奉毅女固守經年。」華陽國志有毅卒年月及女秀守城事，今從之。〕</font></font><font size=4px>

 　　范長生詣成都，</font><font size=4px color="#009090"><font size=4px>〔自青城山詣成都也。〕</font></font><font size=4px>成都王雄門迎，執版，拜為丞相，尊之曰范賢。

 　　夏，四月，己巳，司空越引兵屯溫。初，太宰顒以為張方死，東方兵必可解。既而東方兵聞方死，爭入關，顒悔之，乃斬郅輔，遣弘農太守彭隨、北地太守刁默將兵拒祁弘等於湖。五月，壬辰，弘等擊隨、默，大破之，遂西入關，又敗顒將馬瞻、郭偉於霸水，</font><font size=4px color="#009090"><font size=4px>〔敗，補邁翻。〕</font></font><font size=4px>顒單馬逃入太白山。</font><font size=4px color="#009090"><font size=4px>〔三秦記：太白山，在武功縣南，去長安三百里。俗云「武功太白，去天三百。」新唐書地理志：太白山在鳳翔府郿縣。〕</font></font><font size=4px>弘等入長安，所部鮮卑大掠，殺二萬餘人，百官奔散，入山中，拾橡實食之。</font><font size=4px color="#009090"><font size=4px>〔橡，似兩翻，栩實也。爾雅曰：柞實謂之橡。賢曰：橡，櫟實也。〕</font></font><font size=4px>己亥，弘等奉帝乘牛車東還。</font><font size=4px color="#009090"><font size=4px>〔晉志曰：古之貴者不乘牛車。漢武帝推恩之後，諸侯寡弱，至乘牛車，其後稍見貴重，自靈帝以來，天子至士，遂以為常乘。夫天子出入有大駕、法駕、鹵簿，帝自鄴奔洛，則乘犢車，自長安還洛，則乘牛車，無復出警入蹕之制矣。〕</font></font><font size=4px>以太弟太保梁柳為鎮西將軍，守關中。六月，丙辰朔，帝至洛陽，復羊后。</font><font size=4px color="#009090"><font size=4px>〔考異曰：后傳曰：「張方首至洛陽，即日復后位。」按方傳首已久，不至今日。今從帝紀。〕</font></font><font size=4px>辛未，大赦，改元。</font><font size=4px color="#009090"><font size=4px>〔改元光熙。〕</font></font><font size=4px>

 　　 馬瞻等入長安，殺梁柳，與始平太守梁邁共迎太宰顒於南山。</font><font size=4px color="#009090"><font size=4px>〔武帝泰始二年，分扶風，置始平郡，領槐里、始平、武功、鄠、蒯城等縣。南山即太白山。中南、太 白，本一山也。〕</font></font><font size=4px>弘農太守裴廙、</font><font size=4px color="#009090"><font size=4px>〔廙，羊至翻，又逸職翻。〕</font></font><font size=4px>秦國內史賈龕、安定太守賈疋等起兵擊顒，斬馬瞻、梁邁。疋，詡之曾孫也。</font><font size=4px color="#009090"><font size=4px>〔帝即位，改扶風為秦國，以封 秦王柬。龕，苦含翻。疋，音雅。賈詡生於漢末，始從李傕、郭氾，中從張繡，後歸魏。〕</font></font><font size=4px>司空越遣督護麋晃將兵擊顒，</font><font size=4px color="#009090"><font size=4px>〔考異曰：牽秀傳云：「顒密遣使就東海王 越求迎，越遣將麋晃等迎顒。」今從顒傳。〕</font></font><font size=4px>至，鄭顒使平北將軍牽秀屯馮翊。顒長史楊騰，詐稱顒命，使秀罷兵，騰遂殺秀，關中皆服於越，顒保城而已。</font><font size=4px color="#009090"><font size=4px>〔顒僅 保長安城。〕</font></font><font size=4px>

 　　 成都王雄即皇帝位，</font><font size=4px color="#009090"><font size=4px>〔雄，字仲雋，特第三子。〕</font></font><font size=4px>大赦，改元曰晏平，國號大成。</font><font size=4px color="#009090"><font size=4px>〔考異曰：晉帝紀、三十國晉奉秋，皆云：「永興二年六月，雄即帝位。」華陽國 志：「光熙元年，雄即帝位。」後魏書序紀及李雄傳，皆云「昭帝十二年，雄稱帝，」即光熙元年也。十六國春秋鈔：「晏平元手六月，雄即帝位。」十卜國春秋目 錄，雄年號，建興二，晏平五，與華陽國志同，今從之。諸書，雄改元晏平，無大武年號；惟晉載記改元大武，無晏平年號。按雄國號大成。魏書雄傳云：「雄稱帝，號大成，改元晏平。」故三十國春秋誤云「改年大成」，載記轉寫，誤為「大武」。今從諸書去「大武」之號。〕</font></font><font size=4px>追尊父特曰景皇帝，廟號始祖；尊王太后日皇太后。</font><font size=4px color="#009090"><font size=4px>〔雄母羅氏，尊為王太后，見上卷永興元年。〕</font></font><font size=4px>以范長生為天地太師；</font><font size=4px color="#009090"><font size=4px>〔太師乃有天地之號，侯景未足多怪也。群盜私立名字以相署置，可勝言哉！考異曰：華陽國志：「尊長生曰四時八節天地太師。」今從晉載記。〕</font></font><font size=4px>復其部曲，皆不豫征稅。</font><font size=4px color="#009090"><font size=4px>〔復，方目翻。〕</font></font><font size=4px>諸將恃恩，互爭班位，</font><font size=4px color="#009090"><font size=4px>〔將，即亮翻。〕</font></font><font size=4px>尚書令閻式上疏，請考漢、晉故事，立百官制度；從之。

 　　秋，七月，乙酉朔，日有食之。

 　　八月，以司空越為太傳，錄尚書事；范陽王虓為司空，鎮鄴；</font><font size=4px color="#009090"><font size=4px>〔考異曰：虓傳「為司徒」，今從帝紀。〕</font></font><font size=4px>平昌公模為鎮東大將軍，鎮許昌；王浚為驃騎大將軍、都督東夷、河北諸軍事，領幽州刺史。</font><font size=4px color="#009090"><font size=4px>〔浚恃鮮卑、烏桓以為羽翼，故使并督東夷諸軍。驃，匹妙翻。〕</font></font><font size=4px>越以吏部郎庾</font><span class="h"><font size=4px>【章：甲十一行本「庾」上有「穎川」二字；乙十一行本同；孔本同；張校同；退齋校同。】</font></font><font size=4px>敳為軍諮祭酒，</font><font size=4px color="#009090"><font size=4px>〔敳，魚開翻。漢、魏之間，兵興，始置軍諮祭酒。〕</font></font><font size=4px>前太弟中庶子胡母輔之為從事中郎，黃門侍郎郭</font><span class="h"><font size=4px>【章：甲十一行本「郭」上有「河南」二字；乙十一行本同；孔本同；張校同；退齋校同。】</font></font><font size=4px>象為主簿，鴻臚丞阮脩為行參軍，</font><font size=4px color="#009090"><font size=4px>〔臚，陵如翻。晉列卿各置丞。行參軍，在參軍事之下。沈約志：晉太傅司馬越府有行參軍兼軍，後加「長兼」字。除拜則為參軍事，府版則為行參軍。行參軍始於蜀丞相諸葛亮府。〕</font></font><font size=4px>謝鯤為掾。</font><font size=4px color="#009090"><font size=4px>〔掾，以絹翻。〕</font></font><font size=4px>輔之薦樂安光逸於越，</font><font size=4px color="#009090"><font size=4px>〔姓譜：光姓，燕人田光之後，秦末，子孫避地，因以為奼。〕</font></font><font size=4px>越亦辟之。敳等皆尚虛玄，不以世務嬰心，縱酒放誕；敳殖貨無厭，</font><font size=4px color="#009090"><font size=4px>〔厭，於鹽翻。〕</font></font><font size=4px>象薄行，好招權；越皆以其名重於世，故辟之。</font><font size=4px color="#009090"><font size=4px>〔史言越所辟置，采虛名而無實用。行，下孟翻。好，呼到翻。〕</font></font><font size=4px>

 　　祁弘之入關也，成都王穎自武關奔新野。</font><font size=4px color="#009090"><font size=4px>〔新野縣，漢屬南陽郡，晉屬義陽郡。〕</font></font><font size=4px>會新城元公劉弘卒，司馬郭勱作亂，欲迎穎為主；郭</font><span class="h"><font size=4px>【章：甲十一行本「郭」上有「治中順陽」四字；乙十一行同；孔本同；張校同；退齋校同。】</font></font><font size=4px>舒奉弘子璠以討勱，斬之。</font><font size=4px color="#009090"><font size=4px>〔璠，孚袁翻。勱，莫敗翻。〕</font></font><font size=4px>詔南中郎將劉陶收穎。穎北渡河，奔朝歌，收故將士，得數百人，欲走公師藩，頓</font><span class="h"><font size=4px>【章：甲十一行本「頓」上有「九月」二字；乙十一行本同；孔本同；張校同。】</font></font><font size=4px>丘太守馮嵩執之，送鄴；</font><font size=4px color="#009090"><font size=4px>〔頓丘縣，漢屬東郡；武帝泰始元年，分置郡。〕</font></font><font size=4px>范陽王虓不忍殺而幽之。公師藩自白馬南渡河，</font><font size=4px color="#009090"><font size=4px>〔白馬縣，漢屬東郡，晉屬濮陽國，唐為滑州治所。〕</font></font><font size=4px>兗州刺史苟晞討斬之。

 　　進東嬴公騰爵為東燕王，</font><font size=4px color="#009090"><font size=4px>〔燕，於賢翻。〕</font></font><font size=4px>平昌公模為南陽王。

 　　冬，十月，范陽王虓薨。長史劉輿似</font><span class="h"><font size=4px>【章：甲十一行本「以」下有「成都王」三字字；乙十一行本同；孔本同；張校同；退齋校同。】</font></font><font size=4px>穎素為鄴人所附，祕不發喪，偽令人為臺使稱詔，夜，賜穎死，</font><font size=4px color="#009090"><font size=4px>〔使，疏吏翻。〕</font></font><font size=4px>并殺其二子。穎官屬先皆逃散，惟盧志隨從，至死不怠，收而殯之。</font><font size=4px color="#009090"><font size=4px>〔從，才用翻。〕</font></font><font size=4px>太傅越召志為軍諮祭酒。

 　　越將召劉輿，或曰：「輿猶膩也，近則污人。」</font><font size=4px color="#009090"><font size=4px>〔膩，女利翻。皮膚之垢，其肥滑者為膩。污，烏故翻。〕</font></font><font size=4px>及至，越疏之。輿密視天下兵簿及倉庫、牛馬、器械、水陸之形，皆默識之。</font><font size=4px color="#009090"><font size=4px>〔識，音志，記也。〕</font></font><font size=4px>時軍國多事，每會議，自長史潘滔以下，莫知所對，輿應機辨畫，</font><font size=4px color="#009090"><font size=4px>〔辨者，辨析事宜；畫者，為之區畫也。〕</font></font><font size=4px>越傾膝酬接，即以為左長史，軍國之務，悉以委之。輿說越遣其弟琨鎮并州，以為北面之重；</font><font size=4px color="#009090"><font size=4px>〔說，輸芮翻。〕</font></font><font size=4px>越表琨為并州刺史，以東燕王騰為車騎將軍、都督鄴城諸軍事，鎮鄴。

 　　十一月，己巳，夜，帝食単中毒，</font><font size=4px color="#009090"><font size=4px>〔単，必郢翻。裇餈也。釋名：単，并也，溲裇使合并也。蒸単、湯単之屬，隨形而名。食単中毒，或云越鴆之也。中，戶仲翻。〕</font></font><font size=4px>庚午，崩于顯陽殿。</font><font size=4px color="#009090"><font size=4px>〔年四十八。〕</font></font><font size=4px>羊后自以於太弟熾為嫂，恐不得為太后，將立清河王覃。侍中華混曰諫曰：「太弟在東宮已久，</font><font size=4px color="#009090"><font size=4px>〔熾立為皇太弟，見上卷永興元年。華，戶化翻。〕</font></font><font size=4px>民望素定，今日寧可易乎！」即露版馳召太傅越，召太弟入宮。后已召覃至尚書閤，疑變，託疾而返。癸酉，太弟即皇帝位，大赦，尊皇后日惠皇后，居弘訓宮；追尊母王才人曰皇太后；立妃梁氏為皇后。

 　　懷帝始遵舊制，於東堂聽政，</font><font size=4px color="#009090"><font size=4px>〔東堂，太極殿東堂也。〕</font></font><font size=4px>每至宴會，輒與群官論眾務，考經籍。黃門侍郎傅宣歎曰：「今日復見武帝之世矣！」</font><font size=4px color="#009090"><font size=4px>〔復，扶又翻。〕</font></font><font size=4px>

 　　十二月，壬午朔，日有食之。

 　　太傅越以詔書徵河間王顒為司徒，顒乃就徵。南陽王模遣其將梁臣邀之於新安車上，扼殺之，并殺其三子。</font><font size=4px color="#009090"><font size=4px>〔模，越之弟也。意謂殺顒父子則兄弟身安而無患矣，而不知石勒、趙染之禍已伏於冥冥之中矣。新安縣，漢屬弘農郡，晉屬河南郡。考異曰：三十國晉春秋云「東海王越殺顒」，今從顒傳。〕</font></font><font size=4px>

 　　辛丑，以中書監溫羨為左光祿大夫，領司徒；尚書左僕射王衍為司空。

 　　乙酉，葬惠帝于太陽陵。

 　　劉琨至上黨，東燕王騰即自井陘東下。時并州饑饉，數為胡寇所掠，</font><font size=4px color="#009090"><font size=4px>〔胡寇，謂劉淵之黨也。數，所角翻。〕</font></font><font size=4px>郡縣莫能自保。州將田甄、甄弟蘭、任祉、祁濟、李惲、薄盛等</font><font size=4px color="#009090"><font size=4px>〔州將，謂并州諸將也。將，即亮翻甄，稽延翻。任，音壬。惲，於粉翻。〕</font></font><font size=4px>及吏民萬餘人，悉隨騰就穀冀州，號為「乞活」，所餘之戶不漢二萬；寇賊縱橫，道路斷塞。</font><font size=4px color="#009090"><font size=4px>〔縱，于容翻。塞，悉則翻。〕</font></font><font size=4px>琨募兵上黨，得五百人，轉鬬而前。至晉陽，府寺焚毀，</font><font size=4px color="#009090"><font size=4px>〔府寺，府舍也。〕</font></font><font size=4px>邑野　蕭條，聚居城市為邑。散居在外為野。〕琨撫循勞徠，流民稍集。</font><font size=4px color="#009090"><font size=4px>〔勞，力到翻。徠，力代翻。〕</font></font><font size=4px>

 　　永嘉元年（丁卯、三○七）

 　　 春，正月，癸丑，大赦，改元。

 　　吏部郎周穆，太傅越之姑子也，與其妹夫御史中丞諸葛玫</font><font size=4px color="#009090"><font size=4px>〔玫，謨杯翻。〕</font></font><font size=4px>說越曰：「主上之為太弟，張方意也。</font><font size=4px color="#009090"><font size=4px>〔成都王穎之廢，河間王顒立帝為皇太弟，故以為張方之意。〕</font></font><font size=4px>清河王本太子，</font><font size=4px color="#009090"><font size=4px>〔清河王，齊王冏立為太子，經廢者數矣。〕</font></font><font size=4px>公宜立之。」越不許。重言之，</font><font size=4px color="#009090"><font size=4px>〔重，直用翻。〕</font></font><font size=4px>越怒，斬之。

 　　二月，</font><span class="h"><font size=4px>【張：「月」下脫「東萊」二字。】</font></font><font size=4px>王彌寇青、徐二州，自稱征東大將軍，攻殺二千石。太傅越以公車令東萊鞠羨為本郡太守，</font><font size=4px color="#009090"><font size=4px>〔晉志，公車令，屬衛尉。〕</font></font><font size=4px>以討彌，彌擊殺之。

 　　陳敏刑政無章，不為英俊所附；子弟凶暴，所在為患；顧榮、周閗等憂之。廬江內史華譚遺榮等書曰：「陳敏盜據吳、會，命危朝露。</font><font size=4px color="#009090"><font size=4px>〔言若朝露之棲草上，見日即晞，不得久也。華，戶化翻。遺，于季翻。〕</font></font><font size=4px>諸君或剖符名郡，或列為近臣，而更辱身姦人之朝，</font><font size=4px color="#009090"><font size=4px>〔朝，直遙翻；下同。〕</font></font><font size=4px>降節叛逆之黨，不亦羞乎！吳武烈父子皆以英傑之才，繼承大業。</font><font size=4px color="#009090"><font size=4px>〔吳諡孫堅曰武烈皇帝。〕</font></font><font size=4px>今以陳敏凶狡，七弟頑穴，欲躡桓王之高蹤，蹈大皇之絕軌，</font><font size=4px color="#009090"><font size=4px>〔孫策追諡長沙桓王，孫權諡大皇帝。穴，而隴翻。躡，尼輒翻。〕</font></font><font size=4px>遠度諸賢，猶當未許也。</font><font size=4px color="#009090"><font size=4px>〔度，徒洛翻。〕</font></font><font size=4px>皇輿東返，</font><font size=4px color="#009090"><font size=4px>〔謂自長安還洛陽也。〕</font></font><font size=4px>俊彥盈朝，</font><font size=4px color="#009090"><font size=4px>〔才過千人曰俊。彥，對士也。〕</font></font><font size=4px>將舉六師以清建業，諸賢何顏復見中州之士邪！」</font><font size=4px color="#009090"><font size=4px>〔復，扶又翻。〕</font></font><font size=4px>榮等素有圖敏之心，及得書，甚慚，密遣使報征東大將軍劉準，</font><font size=4px color="#009090"><font size=4px>〔使，疏吏翻。〕</font></font><font size=4px>使發兵臨江，己為內應，剪髮為信。準遣揚州刺史劉機等出歷陽討敏。

 　　敏使其弟廣武將軍昶將兵數萬屯烏江，</font><font size=4px color="#009090"><font size=4px>〔沈約志：廣武將軍，晉江左置。蓋始於此時。晉置烏江縣，屬淮南郡，即烏江亭長檥船待項羽之地以名縣。宋白曰：烏江縣，漢東城縣地，晉太康六年，始於東城界置烏江縣。昶，丑兩翻。〕</font></font><font size=4px>歷陽太守宏屯牛渚。敏弟處知顧榮等有貳心，勸敏殺之，敏不從。</font><font size=4px color="#009090"><font size=4px>〔考異曰：敏傳云：「弟昶勸殺榮。」按晉春秋：「敏臨死謂處曰：『我負卿！』」時昶已先死。今從晉春秋。〕</font></font><font size=4px>

 　　昶司馬錢廣，周閗同郡人也，閗密使廣殺昶，宣言州下已殺敏，</font><font size=4px color="#009090"><font size=4px>〔揚州刺史治建業，故謂建業為州下。〕</font></font><font size=4px>敢動者誅三族。廣勒兵朱雀橋南；</font><font size=4px color="#009090"><font size=4px>〔朱雀橋在建業宮城之南，跨秦淮水。世傳晉孝武建朱雀門，上有兩銅雀，故橋亦以此得名。余謂朱雀橋自吳以來有之，蓋取前朱雀之義，非晉孝武之寺有此名也。朱雀橋，亦曰大桁。〕</font></font><font size=4px>敏遣甘草討廣，堅甲精兵悉委之。顧榮慮敏之疑，故往就敏。敏曰：「卿當四出鎮衛，</font><font size=4px color="#009090"><font size=4px>〔謂鎮安人心，乃所以衛敏也。〕</font></font><font size=4px>豈得就我邪！」榮及出，與周閗共說甘草曰：</font><font size=4px color="#009090"><font size=4px>〔說，輸芮翻。〕</font></font><font size=4px>「若江東之事可濟，當共成之。然卿觀茲事勢，當有濟理不﹖</font><font size=4px color="#009090"><font size=4px>〔不，讀曰否。〕</font></font><font size=4px>敏既常才，政令反覆，計無所定，其子弟各已驕矜，其敗必矣。而吾等安然坐受其官祿，事敗之日，使江西諸軍函首送洛，</font><font size=4px color="#009090"><font size=4px>〔江西諸軍謂劉準所遣臨江者也。〕</font></font><font size=4px>題曰『逆賊顧榮、甘草之首』，此萬世之辱也！」卓遂詐稱疾，迎女，斷橋，收船南岸，</font><font size=4px color="#009090"><font size=4px>〔橋，即朱雀橋也。建業城在秦淮水北，故卓收船傍南岸。斷，丁管翻。〕</font></font><font size=4px>與閗、榮及前松滋侯相丹楊丹楊瞻共攻敏。</font><font size=4px color="#009090"><font size=4px>〔松滋縣，屬廬江郡，後漢省；晉屬安豐郡。劉昫曰：唐壽州霍山縣，漢松滋縣地。今江陵府松滋縣，乃是吳樂鄉之地，晉氏南渡後，以松滋流民僑立松滋縣，非古松滋也。〕</font></font><font size=4px>

 　　敏自帥萬餘人討卓，軍人隔水語敏眾曰：「本所以戮力陳公者，正以顧丹楊、周安豐耳；</font><font size=4px color="#009090"><font size=4px>〔敏以顧榮為丹楊太守，周閗為安豐太守，故以稱之。帥，讀曰率。語，牛倨翻。〕</font></font><font size=4px>今皆洪矣，汝等何為！」敏眾狐疑未決，榮以白羽扇揮之，</font><font size=4px color="#009090"><font size=4px>〔白羽扇，編白羽為之。〕</font></font><font size=4px>眾皆潰去。敏單騎北走，</font><font size=4px color="#009090"><font size=4px>〔騎，奇寄翻。〕</font></font><font size=4px>追獲之於江乘，歎曰：「諸人誤我，以至今日！」謂弟處曰：「我負卿，卿不負我！」</font><font size=4px color="#009090"><font size=4px>〔謂不用處言殺顧榮等也。〕</font></font><font size=4px>遂斬敏於建業，夷三族。於是會稽等郡盡殺敏諸弟。</font><font size=4px color="#009090"><font size=4px>〔會，工外翻。〕</font></font><font size=4px>

 　　時平東將軍周馥代劉準鎮壽春。三月，己未朔，馥傳敏首至京師。詔徵顧榮為侍中，紀瞻為尚書郎。太傅越辟周閗為參軍，陸玩為掾。玩，機之從弟弟也。</font><font size=4px color="#009090"><font size=4px>〔掾，以絹翻。從，才用翻。〕</font></font><font size=4px>榮等至徐州，聞北方愈亂，疑不進，越與徐州刺史裴盾書曰：「若榮等顧望，以軍禮發遣！」榮等懼，逃歸。盾，楷之兄子，越妃兄也。</font><font size=4px color="#009090"><font size=4px>〔楊止衡曰：盾，徒損翻。〕</font></font><font size=4px>

 　　西陽夷寇江夏，</font><font size=4px color="#009090"><font size=4px>〔西陽縣，春秋弦子之國，漢為縣，屬江夏郡，晉屬弋陽郡。漢和帝永元末，巫蠻反，討降之，徙置江夏西陽諸蠻是也。沈純曰：晉惠帝分弋陽為西陽國。劉昫曰：吳分江夏，置蘄春郡，晉改為西陽郡，唐蘄州即其地。宋白曰：光州光山縣，本漢西陽縣。夏，戶雅翻。〕</font></font><font size=4px>太守楊珉請督將議之。諸將爭獻方略，騎督朱伺獨不言。</font><font size=4px color="#009090"><font size=4px>〔將，即亮翻。騎，奇寄翻。伺，相吏翻。〕</font></font><font size=4px>珉曰：「朱將軍河以不言﹖」伺曰：「諸人以舌擊賊，伺惟以力耳。」珉又問：「將軍前後擊賊，何以常勝﹖」伺曰：「兩散共對，惟當忍之；彼不能忍，我能忍，是以勝耳。」珉善之。</font><font size=4px color="#009090"><font size=4px>〔凡戰非有智巧以出奇取勝，而以力角力者，莫過於朱伺之說矣。〕</font></font><font size=4px>

 　　詔追復楊太后尊號；丁卯，改葬之，諡曰武掉。</font><font size=4px color="#009090"><font size=4px>〔楊后遇禍，見八十二卷惠帝元康元年。〕</font></font><font size=4px>

 　　庚午，立清河王覃弟豫章王詮為皇太子。</font><font size=4px color="#009090"><font size=4px>〔詮，且緣翻。〕</font></font><font size=4px>辛未，大赦。

 　　帝觀</font><span class="h"><font size=4px>【章：甲十一行本「觀」作「親」；乙十一行本同；張校同。】</font></font><font size=4px>覽大政，留心庶事；太傅越不悅，固求出藩。庚辰，越出鎮許昌。</font><font size=4px color="#009090"><font size=4px>〔為越殺繆播等張本。〕</font></font><font size=4px>

 　　以高密王略為征南大將軍，都督荊州諸軍事，鎮襄陽；南陽王模為征西大將軍，都督秦、雍、梁、益諸</font><span class="h"><font size=4px>【章：甲十一行本「諸」上有「四州」二字；乙十一行本同；孔本同；張校同。】</font></font><font size=4px>軍事，鎮長安；東燕王騰為新蔡王，都督司、冀二州諸軍事，仍鎮鄴。</font><font size=4px color="#009090"><font size=4px>〔去年騰自并州徙鎮鄴。〕</font></font><font size=4px>

 　　公師藩既死，沒桑逃還苑中，</font><font size=4px color="#009090"><font size=4px>〔茌平牧苑也，桑於此起兵赴公師藩，藩死，逃還。〕</font></font><font size=4px>更聚眾劫掠郡縣，自稱大將軍，聲言為成都王報仇；</font><font size=4px color="#009090"><font size=4px>〔為，于偽翻；下燕為同。〕</font></font><font size=4px>以石勒為前驅，所向輒克，署勒討</font><span class="h"><font size=4px>【章：甲十一行本「討」作「掃」；乙十一行本同；孔本同；張校同。】</font></font><font size=4px>虜將軍，遂進攻鄴。時鄴中府庫空竭，而新蔡武哀王騰資用甚饒。騰性吝嗇，無所振惠，臨急，乃賜將士米各數升，帛各丈尺，以是人不為用。夏，五月，桑大破魏郡太守馮嵩，長驅入鄴，騰輕騎出奔，為桑將李豐所殺。桑出成都王穎棺，</font><font size=4px color="#009090"><font size=4px>〔穎之死也，盧志收殯之，今桑出而載之。〕</font></font><font size=4px>載之車中，每事啟而後行。遂燒鄴宮，火旬日不滅；</font><font size=4px color="#009090"><font size=4px>〔袁紹據鄴，始營宮室，魏武帝又增而廣之，至是悉為灰燼矣。〕</font></font><font size=4px>殺士民萬餘人，大掠而去。濟自延津，南擊兗州。太傅越大懼，使苟晞及將軍王讚討之。

 　　秦州流民鄧定、訇氐等據成固，</font><font size=4px color="#009090"><font size=4px>〔楊正衡曰：訇，呼宏翻；余謂訇姓，氐名。〕</font></font><font size=4px>寇掠漢中，梁州刺史張殷遣巴西太守張燕討之。鄧定等飢窘，詐降於燕，且賂之，燕為之緩師。</font><font size=4px color="#009090"><font size=4px>〔窘，渠隕翻。降，戶江翻。為，于偽翻。〕</font></font><font size=4px>定密遣訇氐求救於成，成主雄遣太尉離、司徒雲、司空璜將兵二萬救定，與燕戰，大破之，張殷及漢中太守杜孟治棄城走。稍十餘日，離等引還，盡徙漢中民於蜀。漢中人句方、白落帥吏民還守南鄭。</font><font size=4px color="#009090"><font size=4px>〔句，古侯翻，姓也。梁州刺史、漢中太守俱治南鄭。杜佑曰：漢漢中郡故城，在唐梁州南鄭縣東北。〕</font></font><font size=4px>

 　　石勒與苟晞等相持於平原、陽平間數明，大小三十餘戰，互有勝負。秋，七月，己酉朔，太傅越屯官渡，為晞聲援。

 　　己未，以琅邪王睿為安東將軍、都督揚州，江南諸軍事、假節，鎮建業。</font><font size=4px color="#009090"><font size=4px>〔時周馥鎮壽春，督揚州之江北，故睿督揚州之江南。考異曰：元帝紀曰：「東海王越之收兵下邳，以帝都督揚州；越西迎大駕，留帝居守。永嘉初，用王導計，始鎮建業。」按既都督揚州，不當猶鎮不邳。又懷帝紀，明言「七月己未」睿都督揚州，鎮建業」，今從之〕</font></font><font size=4px>

 　　八月，己卯朔，苟晞擊汲桑於東武陽，</font><font size=4px color="#009090"><font size=4px>〔東武陽縣，漢屬東郡，魏、晉屬陽平郡，後魏去「東」字為武陽縣。唐貞觀初，廢武陽入魏州莘縣，開元七年，復置，改為朝城縣。杜佑曰：魏郡莘縣南有東武陽城。〕</font></font><font size=4px>大破之。桑退保清淵。</font><font size=4px color="#009090"><font size=4px>〔清淵縣，漢屬魏郡。應劭曰：清河在縣西北。晉屬陽平郡，後魏分置臨清縣；後齊廢臨清縣入清淵。唐避高祖諱，改清淵為臨清，屬貝州。〕</font></font><font size=4px>

 　　分荊州、江州八郡為湘州。</font><font size=4px color="#009090"><font size=4px>〔晉志：帝分荊州之衡陽、長沙、湘東、零陵、邵陽、桂陽及廣州之始安、始興、臨賀夷，置湘州。帝紀曰：分荊、江八郡為湘州。紀、志自相抵牾。此從紀。沈約亦曰：分荊州之長沙、衡陽、湘東、邵陵、零陵、營陽、建昌，江州之桂陽八郡，立湘州。〕</font></font><font size=4px>

 　　九月，戊申，琅邪王睿至建業。睿以安東司馬王導為謀主，推心親信，每事咨焉。睿名論素輕，吳人不附，居久之，士大夫莫有至者，導患之。會睿出觀禊，導使睿乘肩輿，具威儀，</font><font size=4px color="#009090"><font size=4px>〔禊，胡計翻，祓除不祥也。漢儀：季春上巳，官及百姓皆禊於東流水上。應劭風俗通曰：按周禮，女巫掌歲時以祓除疾病。禊者，潔也，於水上盥潔之也。肩輿，平肩輿也，人以肩舉之而行。〕</font></font><font size=4px>導與諸名勝皆騎從，</font><font size=4px color="#009090"><font size=4px>〔騎，奇寄翻。從，才用翻。〕</font></font><font size=4px>紀瞻、顧榮等見之驚異，相帥拜於道左。</font><font size=4px color="#009090"><font size=4px>〔帥，讀曰率。〕</font></font><font size=4px>導因說睿曰：「顧榮、賀循，此土之望，宜引之以結人心；二子既至，則無不來矣。」睿乃使導躬造循、榮，二人皆應命而至。</font><font size=4px color="#009090"><font size=4px>〔說，輸芮翻。造，七到翻。考異曰：導傳曰：「元帝鎮建康，居月餘，士庶茵有至者。會從兄敦來朝，導謂之曰：『琅邪王仁德雖厚，而名論猶輕；兄威風已振，宜有以匡濟者。』會三月上巳，帝觀禊，敦、導皆騎從。」王敦傳：「東海王越誅繆播後，乃以敦為揚州刺史，其後徵拜尚書，不就。」周閗傳：「錢璯聞劉聰逼洛陽，不敢進，乃謀反。時王敦遷尚書，與璯俱西，欲殺敦，敦奔告元帝。」懷帝紀：「永喜元年七月，琅邪王睿鎮建業。三年三月，殺繆播。四年二月，錢璯反。」是時睿在建業已三年矣，安得言月餘！又睿名論雖輕，安有為都督數年而士庶莫有至者！陳敏得江東，猶首用周、顧以收人望；導為睿佐，豈得待數年然後薦之乎！然則導傳所云，難以盡信，今刪去導語及放名而已。〕</font></font><font size=4px>以循為吳國內史；榮為軍司，</font><font size=4px color="#009090"><font size=4px>〔軍司，軍司馬也。〕</font></font><font size=4px>加散騎常侍，</font><font size=4px color="#009090"><font size=4px>〔職為軍司，此加官也。〕</font></font><font size=4px>凡軍府政事，皆與之謀議。又以紀瞻為軍</font><span class="h"><font size=4px>【張：「軍」下脫「諮」字。】</font></font><font size=4px>祭酒，卞壼為從事中郎，</font><font size=4px color="#009090"><font size=4px>〔壼，若本翻。〕</font></font><font size=4px>周閗為倉曹屬，琅邪劉超為舍人，</font><font size=4px color="#009090"><font size=4px>〔晉諸王國有謁者四人，中大夫六人，舍人十人。〕</font></font><font size=4px>張闓及魯國孔衍為參軍。</font><font size=4px color="#009090"><font size=4px>〔闓，可亥翻，又音開。〕</font></font><font size=4px>，壼粹之子；</font><font size=4px color="#009090"><font size=4px>〔卞粹見上卷惠帝太安二年。〕</font></font><font size=4px>闓，昭之曾孫也。</font><font size=4px color="#009090"><font size=4px>〔張昭輔呉為元臣。〕</font></font><font size=4px>王導說睿：「謙以接士，儉以足用，以清靜為政，撫綏新舊；」</font><font size=4px color="#009090"><font size=4px>〔新，謂自中原來者；舊，謂江東人。說，輸芮翻。〕</font></font><font size=4px>故江東歸心焉。睿初至，頗以酒廢事；導以為言。睿命酌，引觴覆之，於上遂絕。</font><font size=4px color="#009090"><font size=4px>〔史言元帝能用王導所以興於江左。〕</font></font><font size=4px>

 　　苟晞追擊汲桑，破其八壘，死者萬餘人。桑與石勒收餘眾，將奔漢，冀州刺史譙國丁絕邀之於赤橋，又破之。桑奔馬牧，</font><font size=4px color="#009090"><font size=4px>〔茌平馬牧也。〕</font></font><font size=4px>勒奔樂平。</font><font size=4px color="#009090"><font size=4px>〔晉志，陽平郡有樂平縣，前漢東郡之清縣也，後漢章帝改曰樂平。但石勒欲奔漢，則非此樂平也。又并州有樂平郡，武帝泰始中置，唐之遼州也；勒奔于此。〕</font></font><font size=4px>太傅越還許昌，加苟晞撫軍將軍、都督青、兗諸軍事，丁紹寧北將軍、監冀州諸軍事，皆假節。

 　　晞屢破強寇，威名甚盛，善治繁劇，</font><font size=4px color="#009090"><font size=4px>〔治，直之翻。〕</font></font><font size=4px>用法嚴峻。其從母依之，晞奉養甚厚。從母子求為將，晞不許，曰：「吾不以王法貨人，</font><font size=4px color="#009090"><font size=4px>〔從，才用翻。將，子亮翻。貸，他代翻。〕</font></font><font size=4px>將無後悔邪！」固求之，晞乃以為督護；後犯法，晞杖節斬之，從母叩頭救之，不聽。既而素服哭之曰：「殺卿者，兗州刺史，哭弟者，苟道將也。」</font><font size=4px color="#009090"><font size=4px>〔苟晞，字道將。〕</font></font><font size=4px>

 　　胡部大張繊督、馮莫突等，</font><font size=4px color="#009090"><font size=4px>〔胡人一部之長，呼為部大。楊正衡曰：繊，音背。〕</font></font><font size=4px>擁眾數千，壁于上黨，石勒往從之，因說繊督等曰：「劉單于舉兵擊晉，</font><font size=4px color="#009090"><font size=4px>〔劉單于，謂劉淵也。說，輸芮翻。單，音蟬。〕</font></font><font size=4px>部大拒而不從，自度終能獨立乎﹖」</font><font size=4px color="#009090"><font size=4px>〔度，徒洛翻。〕</font></font><font size=4px>曰：「不能。」勒曰：「然則安可不早有所屬！今部落皆已受單于賞勸，往往聚議，欲叛部大而歸單，于矣。」繊督等以為然。冬，十月，繊督等隨勒單騎歸漢，</font><font size=4px color="#009090"><font size=4px>〔騎，奇寄翻。〕</font></font><font size=4px>漢王淵署繊督為親漢王，莫突為都督部大，以勒為輔漢將軍、平晉王，以統之。

 　　烏桓張伏利度有眾二千，壁于樂平，淵屢招，不能致。勒偽獲罪於淵，往奔伏利度，伏利度喜，結為兄弟，使勒帥諸胡寇掠，</font><font size=4px color="#009090"><font size=4px>〔帥，讀曰率；下同。〕</font></font><font size=4px>所向無前，諸胡畏服。勒知眾心之附己，乃因會執伏利度，謂諸胡曰：「今起大事，我與伏利度誰堪為主﹖」諸胡咸推勒。勒於是釋伏利度，帥其眾歸漢。潚加勒督山東征討諸軍事，以伏利度之眾配之。</font><font size=4px color="#009090"><font size=4px>〔史言石勒之眾浸盛。〕</font></font><font size=4px>

 　　十一月，戊申朔，日有食之。

 　　甲寅，以尚書右僕射和郁為征北將軍，鎮鄴。

 　　乙亥，以王衍為司徒。衍說太傅越曰：</font><font size=4px color="#009090"><font size=4px>〔說，輸芮翻；下同。〕</font></font><font size=4px>「朝廷危亂，當賴方伯，宜得文武兼資以任之。」乃以弟澄為荊州都督，族弟敦為青州刺史，</font><font size=4px color="#009090"><font size=4px>〔考異曰：晉春秋：「王衍言於太傅越，以王澄為荊州，敦為揚州，據吳、楚以為刑援，越從之。於是澄、敦同發，越餞之。」敦傳，自青州入為中書監，東海王越誅繆播後，始出為揚州。播死在永嘉三年三月，此年越在許昌，不在洛，故以晉書為定。〕</font></font><font size=4px>語之曰：「荊州有江、漢之固，青州有負海之險，卿二人在外而吾居中，足以為三窟矣。」</font><font size=4px color="#009090"><font size=4px>〔戰國策：馮煖謂孟嘗君曰：「狡兔有三窟，僅得免其死耳。」其後敦、澄自相魚肉，衍亦死於石勒，三窟安在哉！是以忠臣國爾忘家，蓋國安則家亦安也。陸佃雅曰：俗云兔營窟，必背丘相通，所謂狡兔三窟。語，牛倨翻。〕</font></font><font size=4px>澄至鎮，以郭舒為別駕，委以府事。澄日夜縱酒，不親庶務，雖寇戎交急，不以為懷。舒常切諫，以為宜愛民養兵，保全州境，澄不從。</font><font size=4px color="#009090"><font size=4px>〔為王澄不能保荊州張本。〕</font></font><font size=4px>

 　　十二月，戊寅，乞活田甄、田蘭、薄盛等起兵，為新蔡王騰報讎，斬汲桑于樂陵。</font><font size=4px color="#009090"><font size=4px>〔樂陵縣，漢屬平原郡，晉分為樂陵國，唐為縣。宋白曰：棣州陽信縣，魏屬樂陵國，晉斬汲桑於此，屬滄州。為，于偽翻。〕</font></font><font size=4px>棄成都王穎棺於故井中，穎故臣收葬之。

 　　甲午，以前太傅劉寔為太尉，寔以老固辭；不許。庚子，以光祿大夫高光為尚書令。

 　　前北軍中候呂雍、度支校尉陳顏等</font><font size=4px color="#009090"><font size=4px>〔度支校尉，蓋當時所置，以督漕運者也。度，徒洛翻。〕</font></font><font size=4px>謀立清河王覃為太子；事見，太傅越矯詔囚覃於金墉城。

 　　初太傅越與苟晞親善，引升堂，結為兄弟。司馬潘滔說越曰：「兗州衝要，魏武以之創業。</font><font size=4px color="#009090"><font size=4px>〔事見六十卷、六十一卷。〕</font></font><font size=4px>苟晞有大志，非純臣也，久令處之，則患生心腹矣。</font><font size=4px color="#009090"><font size=4px>〔處，昌呂翻。〕</font></font><font size=4px>若遷于青州，厚其名號，晞必悅。公自牧兗州，經緯諸夏，藩衛本朝，此所謂為之於未亂者也。」</font><font size=4px color="#009090"><font size=4px>〔考子曰：其安易持，其未兆易謀，其脆易破，其微易散；為之於未有，治之於未亂。緯，于貴翻。夏，戶雅翻。朝，直遙翻。〕</font></font><font size=4px>越以為然。癸卯，越自為丞相，領兗州牧，都督兗、豫、司、冀、幽、并諸軍事。</font><font size=4px color="#009090"><font size=4px>〔杜佑曰：晉司徒與丞相通職，更置迭廢，未嘗並立，至永嘉元年始兩置焉，王衍為司徒，東海王越為丞相。〕</font></font><font size=4px>以晞為征東大將軍、開府儀同三司，加侍中、假節、都督青州諸軍事，領青州刺史，封東平郡公。越、晞由是有隙。</font><font size=4px color="#009090"><font size=4px>〔為後晞馳檄罪狀越張本。〕</font></font><font size=4px>

 　　晞至青州，以嚴刻立威，日行斬戮，州人謂之「屠伯」。</font><font size=4px color="#009090"><font size=4px>〔鄧展曰：言殺人若屠兒之殺六畜。伯，長也。〕</font></font><font size=4px>頓丘太守魏植為流民所逼，眾五六萬，大掠兗州，晞出屯無鹽以討之。</font><font size=4px color="#009090"><font size=4px>〔無鹽縣，屬東平國，唐屬濟州界。〕</font></font><font size=4px>以弟純領青州，到殺更甚於晞。晞討植，破之。

 　　初，陽平劉靈，少貧賤，</font><font size=4px color="#009090"><font size=4px>〔少，詩照翻。〕</font></font><font size=4px>力制奔牛，走及奔馬，時人雖異之，莫能舉也。靈撫膺歎曰：</font><font size=4px color="#009090"><font size=4px>〔膺，胸也。〕</font></font><font size=4px>「天乎，何當亂也！」及公師藩起，靈自稱將軍，寇掠趙、魏。會王彌為苟純所敗，靈亦為王讚所敗，遂俱遣使降漢。</font><font size=4px color="#009090"><font size=4px>〔敗，補謂翻。考異曰：彌傳曰：「彌逼洛陽，敗於七里澗，乃與其黨劉靈謀歸漢。」按十六國春秋：靈為王讚所遂，彌為苟純所敗，乃謀降漢。今年春，靈已在淵所，五月，彌乃如平陽。然則二人先降漢已久矣，彌傳誤也。〕</font></font><font size=4px>漢拜彌鎮東大將軍、青，徐二州牧、都督緣海諸軍事，封東萊公；以靈為平北將軍。

 　　李釗至寧州，</font><font size=4px color="#009090"><font size=4px>〔光熙元年，李毅卒，釗今乃至寧州。釗，音昭。〕</font></font><font size=4px>州人奉釗領州事。治中毛孟詣京師，求刺史，屢上秦，不見省。</font><font size=4px color="#009090"><font size=4px>〔上，時掌翻。省，悉景翻。〕</font></font><font size=4px>孟曰：「君亡親喪，幽閉窮城，</font><font size=4px color="#009090"><font size=4px>〔謂李毅已死，寧州受圍不解也。喪，息浪翻。〕</font></font><font size=4px>萬里訴哀，精誠無感，生不如死！」欲自刎，</font><font size=4px color="#009090"><font size=4px>〔刎，扶粉翻。〕</font></font><font size=4px>朝廷憐之，以魏興太守王遜為寧州刺史，</font><font size=4px color="#009090"><font size=4px>〔考異曰：華陽國志以廣漢太守王遜為寧州。按時廣漢已為李雄所陷。今從遜傳。〕</font></font><font size=4px>仍詔交州出兵救李釗。交州刺史吾彥遣其子咨將兵救之。</font><font size=4px color="#009090"><font size=4px>〔將，即亮翻。〕</font></font><font size=4px>

 　　拓跋祿官卒，弟猗盧總攝三部，與廆通好。</font><font size=4px color="#009090"><font size=4px>〔祿官分國為三部，事見上八十二卷惠帝元康五年。好，呼到翻。〕</font></font><font size=4px>

 　　二年（戊辰、三○八）

 　　春，正月，丙午朔，日有食之。</font><font size=4px color="#009090"><font size=4px>〔考異曰：帝紀、天文志云「丙子朔」。誤。今從長曆。〕</font></font><font size=4px>

 　　丁未，大赦。

 　　漢王淵遣撫軍將軍聰等十將南據太行，</font><font size=4px color="#009090"><font size=4px>〔行，戶剛翻。〕</font></font><font size=4px>輔漢將軍石勒等十將東下趙、魏。</font><font size=4px color="#009090"><font size=4px>〔考異曰：石勒載記曰：「元海使劉聰攻壼關，命勒帥所統七千為前鍛都督。劉琨遣護軍黃秀等救壼關，勒敗秀於白田，殺之，遂陷壼關。」事在明年。今從十六國春秋。〕</font></font><font size=4px>

 　　二月，辛卯，太傅越殺清河王覃。

 　　庚子，石勒寇常山，王浚擊破之。

 　　涼州刺史張軌病風，口不能言，使其子茂攝州事。隴西內史晉昌張越，涼州大族，</font><font size=4px color="#009090"><font size=4px>〔惠帝分敦煌、酒泉置晉昌郡。杜佑曰：晉昌，漢冥安縣地。〕</font></font><font size=4px>欲逐軌而代之，與其兄酒泉太守鎮及西平太守曹袪</font><font size=4px color="#009090"><font size=4px>〔袪，丘於翻。考異曰：晉春秋作「曹祗」。今從張軌傳。〕</font></font><font size=4px>謀遣使詣長安</font><font size=4px color="#009090"><font size=4px>〔使，疏吏翻。〕</font></font><font size=4px>告南陽王模，稱軌廢疾，請以秦州刺史賈龕代之。龕將受之，其兄讓龕曰：「張涼州一時名士，威著西州，汝何德以代之！」龕乃止。</font><font size=4px color="#009090"><font size=4px>〔龕，口含翻。〕</font></font><font size=4px>鎮、袪上疏，更請刺史，未報，遂移檄廢軌，以軍司杜耽攝州事，使耽表越為刺史。

 　　軌下教，欲避位，歸老宜陽。軌少隱宜陽女几山，故下教欲歸老於宜陽。〕長史王融、參軍孟暢蹋折鎮檄，</font><font size=4px color="#009090"><font size=4px>〔蹋，徒臘翻。折，而設翻。〕</font></font><font size=4px>排閤入言曰：「晉室多故，明公撫寧西夏，</font><font size=4px color="#009090"><font size=4px>〔此西夏，謂河西之地。夏，戶雅。蹋，徒臘翻。折，而設翻。〕</font></font><font size=4px>張鎮兄弟敢肆凶逆，當鳴毺誅之。」遂出，戒嚴。會軌長子寔自京師還，乃以寔為中督護，將兵討鎮。遣鎮甥太府主簿令狐亞</font><font size=4px color="#009090"><font size=4px>〔按張軌傳，有太府司馬、主簿，又有少府主簿。蓋以都督府為太府，涼州府為少府也。〕</font></font><font size=4px>先往說鎮，為陳利害，</font><font size=4px color="#009090"><font size=4px>〔說，輸芮翻。為，于偽翻。〕</font></font><font size=4px>鎮流涕曰：「人誤我！」乃詣寔歸罪。寔南擊曹袪，走之。

 　　朝廷得鎮、袪疏，以侍中袁瑜為涼州刺史。治中楊澹馳詣長安，</font><font size=4px color="#009090"><font size=4px>〔考異曰：晉春秋作「張澹」，今從張軌傳，澹，徒覽翻，又徒濫翻。〕</font></font><font size=4px>割耳盤上，訴軌之被誣。</font><font size=4px color="#009090"><font size=4px>〔被，皮義翻。〕</font></font><font size=4px>南陽王模表請停瑜，武威太守張琠亦上表留軌；</font><font size=4px color="#009090"><font size=4px>〔字林：琠，他殄翻。〕</font></font><font size=4px>詔依模所表，且命誅曹袪。軌於是命寔帥步騎三萬討袪，斬之。</font><font size=4px color="#009090"><font size=4px>〔帥，讀曰率；下同。〕</font></font><font size=4px>張越奔鄴，涼州乃定。

 　　三月，太傅越自許昌徙鎮鄄城。</font><font size=4px color="#009090"><font size=4px>〔鄄，音絹。〕</font></font><font size=4px>

 　　王彌收集亡散，兵復大振。</font><font size=4px color="#009090"><font size=4px>〔復，扶又翻。〕</font></font><font size=4px>分遣諸將攻掠青、徐、兗、豫四州，所過攻陷郡縣，多殺守令，有眾數萬；苟晞與之連戰，不能克。夏，四月，丁亥，彌人許昍。

 　　太傅越遣司馬王斌帥甲士五千人入衛京師，張軌亦遣督護北宮純將兵衛京師。五月，彌入自轘轅，</font><font size=4px color="#009090"><font size=4px>〔轘，音環。〕</font></font><font size=4px>敗官軍于伊北，</font><font size=4px color="#009090"><font size=4px>〔伊水之北也。敗，必邁翻；下同。〕</font></font><font size=4px>京師大震，宮城門晝閉。壬戌，彌至洛陽，屯于津陽門。</font><font size=4px color="#009090"><font size=4px>〔津陽門洛陽城南面東頭第二門。〕</font></font><font size=4px>詔以王衍都督征討諸軍事。北</font><span class="h"><font size=4px>【章：甲十一行本「北」上有「甲子，衍與王斌等出戰。」九字；乙十一行本同；孔本同；張校同；退齋校同。】</font></font><font size=4px>宮純募勇士百餘入突陳，</font><font size=4px color="#009090"><font size=4px>〔陳，讀曰陣。〕</font></font><font size=4px>彌兵大敗。乙丑，彌燒建春門而東，衍遣左衛將軍王秉追之，戰于七里澗，又敗之。

 　　彌走渡河，與王桑自軹關如平陽。</font><font size=4px color="#009090"><font size=4px>〔軹關在河內軹縣。軹，音只。〕</font></font><font size=4px>漢王淵遣侍中兼御史大夫郊迎，令曰：「孤親行將軍之館，</font><font size=4px color="#009090"><font size=4px>〔行，下孟翻。〕</font></font><font size=4px>拂席洗，爵敬待將軍。」及至，拜司隸校尉，加侍中、特進；以桑為散騎侍郎。

 　　北宮純等與漢劉聰戰於河東，敗之。

 　　詔封張軌西平郡公，軌辭不受。時州郡之使，莫有至者，軌獨遣使頁獻，歲時不絕。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　秋，七月，甲辰，漢王淵寇平陽，太守宋抽棄郡走，河東太守路述戰死；淵徙都蒲子。</font><font size=4px color="#009090"><font size=4px>〔蒲子縣，即晉公子重耳所居蒲城也；漢屬河東郡，晉屬平陽郡。劉昫曰：唐 隰州治隰川縣，漢蒲子縣地。杜佑曰：隰州隰川、蒲縣，漢蒲子縣地。考異曰：劉琨答太傅府書曰：「潛遣使驛離間其部落，淵遂怖懼，南奔蒲子，雜虜歸降，萬有 餘落。琨傳亦然。按時淵強琨弱，豈因畏琨而徙都！蓋琨為自大之辭，史因承以為實耳。〕</font></font><font size=4px>上郡鮮卑陸逐延、氐酋單徵並降於漢。</font><font size=4px color="#009090"><font size=4px>〔酋，慈由翻。單，上演翻。降，戶江翻。考異曰：載記作「氐酋大單于徵」。按當時戎狄酋長，皆謂之「大」。徵，即光文單后之父。「于」衍字也。〕</font></font><font size=4px>

 　　八月，丁亥，太傅越自鄄徙屯濮陽；</font><font size=4px color="#009090"><font size=4px>〔濮陽，衛墟，漢屬東郡，晉初分置濮陽陽國，唐鄄城、濮陽二縣，皆屬濮州。鄄，音絹。濮，音卜。〕</font></font><font size=4px>未幾，又徙屯滎陽。</font><font size=4px color="#009090"><font size=4px>〔幾，居豈翻。〕</font></font><font size=4px>

 　　九月，漢王彌、石勒寇鄴，和郁棄城走。詔豫州刺史裴憲屯白馬以拒彌，車騎將軍王堪屯東燕以拒勒，</font><font size=4px color="#009090"><font size=4px>〔漢東郡燕縣，古南燕國，晉省，而故城猶在，曰東燕城；後魏縣，屬陳留郡。劉昫曰：唐淜州胙城縣，漢南燕縣。燕，於賢翻。〕</font></font><font size=4px>平北將軍曹武屯大陽以備蒲子。</font><font size=4px color="#009090"><font size=4px>〔大陽縣，屬河東郡。地理志曰：北虢也。應劭曰：在大河之陽，唐併入陝州河北縣界。〕</font></font><font size=4px>憲，楷之子也。</font><font size=4px color="#009090"><font size=4px>〔裴楷仕武帝、惠帝時。〕</font></font><font size=4px>

 　　冬，十月，甲戌，漢王淵即皇帝位，大赦，改元永鳳。十一月，以其子和為大將軍，聰為車騎大將軍，族子眶為龍驤大將軍。</font><font size=4px color="#009090"><font size=4px>〔驤，思將翻。〕</font></font><font size=4px>

 　　壬寅，并州刺史劉琨使上黨太守劉惇帥鮮卑攻壺關，</font><font size=4px color="#009090"><font size=4px>〔杜佑曰：唐潞州治上黨。漢壺關縣，後魏移壺關縣當羊腸阪羊頭之阨。帥，讀曰率；下同。〕</font></font><font size=4px>漢鎮東將軍綦毋達戰敗亡歸。

 　　丙午，漢都督中外諸軍事、</font><span class="h"><font size=4px>【章：甲十一行本「事」下有「大司馬」三字；乙十一行本同；孔本同；退齋校同。】</font></font><font size=4px>領丞相、右賢王宣卒。

 　　石勒、劉靈帥眾三萬寇魏郡、汲郡、頓丘，</font><font size=4px color="#009090"><font size=4px>〔汲縣，漢屬河內郡，武帝泰始二年，分置汲郡；唐之衛州即其地。〕</font></font><font size=4px>百姓望風降附者五十餘壘；</font><font size=4px color="#009090"><font size=4px>〔降，戶江翻。〕</font></font><font size=4px>皆假壘主將軍、都尉印綬，</font><font size=4px color="#009090"><font size=4px>〔綬，音受。〕</font></font><font size=4px>簡其強壯五萬為軍士，者弱安堵如故。己酉，勒執魏郡太守王粹于三臺，殺之。</font><font size=4px color="#009090"><font size=4px>〔三臺註見後八十八卷永嘉六年。〕</font></font><font size=4px>

 　　十二月，辛未朔，大赦。

 　　乙亥，漢主淵以將軍和為大司馬，封梁王；尚書令歡樂為司徒，封陳留王；</font><font size=4px color="#009090"><font size=4px>〔樂，音洛。〕</font></font><font size=4px>后父御史大夫呼延翼為大司空，封鴈門郡公；宗室以親疏悉封郡縣王，異姓以功伐悉封郡縣公侯。

 　　成尚書令楊褒卒。</font><font size=4px color="#009090"><font size=4px>〔考異曰：載記云「丞相楊褒」。今從晉春秋。〕</font></font><font size=4px>褒好直言，</font><font size=4px color="#009090"><font size=4px>〔好，呼到翻。〕</font></font><font size=4px>成主雄初得蜀，用度不足，諸將有以獻金銀得官者，褒諫曰：「陛下設官爵，當綱羅天下英豪，何有以官買金邪！」雄謝之。雄嘗醉，推中書令杖太官令，褒進曰：「天子穆穆，諸侯皇皇。</font><font size=4px color="#009090"><font size=4px>〔禮記曲禮言。〕</font></font><font size=4px>安有天子而為酗也！」</font><font size=4px color="#009090"><font size=4px>〔陸德明曰：酗，況具翻。以酒為凶曰酗。〕</font></font><font size=4px>雄慚而止。

 　　成平寇將軍李鳳屯晉壽，</font><font size=4px color="#009090"><font size=4px>〔葭萌縣，漢屬廣漢郡，蜀改為漢壽縣，屬梓潼郡；晉又改漢壽曰晉壽。〕</font></font><font size=4px>屢寇漢中，漢中民東走荊沔。</font><font size=4px color="#009090"><font size=4px>〔沔自梁州入荊州界為荊沔。〕</font></font><font size=4px>詔以張光為梁州刺史。荊州寇盜不禁，詔起劉璠為順陽內史，江、漢間翕然歸之。</font><font size=4px color="#009090"><font size=4px>〔璠父弘之喪未終，起之於苫塊；荊州之民懷其父，故翕然歸其子。璠，扶元翻。〕</font></font><font size=4px>
</font><!--/HTMLBUILERPART0--><font size=4px>