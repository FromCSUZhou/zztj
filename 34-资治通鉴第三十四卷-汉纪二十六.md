<font size=4px>　　汉纪二十六　起柔兆执徐，尽著雍敦牂，凡三年。

 　　孝哀皇帝中

 　　建平二年（丙辰、前五）

 　　春，正月，有星孛于牽牛。</font><font size=4px color="#009090"><font size=4px>〔晉天文志：牽牛六星，天之關梁，主犧牲事。孛，蒲內翻。〕</font></font><font size=4px>

 　　丁、傅宗族驕奢，皆嫉傅喜之恭儉。又，傅太后欲求稱尊號，與成帝母齊尊；喜與孔光師丹共執以為不可。上重違大臣正議，</font><font size=4px color="#009090"><font size=4px>〔師古曰：重，難也。〕</font></font><font size=4px>又內迫傅太后，依違者連歲。</font><font size=4px color="#009090"><font size=4px>〔如淳曰：依違，不決事之言也。余謂上二語，即依違之意。〕</font></font><font size=4px>傅太后大怒，上不得已，先免師丹以感動喜；</font><font size=4px color="#009090"><font size=4px>〔師丹免見上卷上年。〕</font></font><font size=4px>喜終不順。朱博與孔鄉侯傅晏連結，共謀成尊號事，數燕見，</font><font size=4px color="#009090"><font size=4px>〔數，所角翻。見，賢遍翻。〕</font></font><font size=4px>奏封事，毀短喜及孔光。</font><font size=4px color="#009090"><font size=4px>〔毀短者，譖毀而言其短也。〕</font></font><font size=4px>丁丑，上遂策免喜，以侯就第。

 　　御史大夫官既罷，</font><font size=4px color="#009090"><font size=4px>〔成帝綏和元年，罷御史大夫，置大司空，事見三十二卷。〕</font></font><font size=4px>議者多為古今異制，漢自天子之號下至佐史，皆不同於古，</font><font size=4px color="#009090"><font size=4px>〔漢官至斗食、佐史而止。言漢承秦號為皇帝，下至百官稱號，皆不與古同。〕</font></font><font size=4px>而獨改三公，職事難分明，無益於治亂。</font><font size=4px color="#009090"><font size=4px>〔治，直吏翻。〕</font></font><font size=4px>於是朱博奏言：「故事：選郡國守相高第為中二千石，</font><font size=4px color="#009090"><font size=4px>〔守，式又翻。相，息亮翻。〕</font></font><font size=4px>選中二千石為御史大夫，任職者為丞相；</font><font size=4px color="#009090"><font size=4px>〔言御史大夫能任其職，則進而為相。〕</font></font><font size=4px>位次有序，所以尊聖德，重國相也。今中二千石未更御史大夫而為丞相，</font><font size=4px color="#009090"><font size=4px>〔師古曰：更，經也，音工衡翻。〕</font></font><font size=4px>權輕，非所以重國政也。臣愚以為大司空官可罷，復置御史大夫，遵奉舊制。臣願盡力以御史大夫為百僚率！」上從之。夏，四月，戊午，更拜博為御史大夫。又以丁太后兄陽安侯明為大司馬、衛將軍，置官屬；大司馬冠號如故事。</font><font size=4px color="#009090"><font size=4px>〔復綏和以前之制也。冠，古玩翻。〕</font></font><font size=4px>

 　　傅太后又自詔丞相、御史大夫曰：「高武侯喜附下罔上，與故大司空丹同心背畔，放命圮族，</font><font size=4px color="#009090"><font size=4px>〔應劭曰：謂放棄教令，圮其族類。背，蒲妹翻。圮，皮美翻。〕</font></font><font size=4px>不宜奉朝請，</font><font size=4px color="#009090"><font size=4px>〔朝，直遙翻。請，才性翻，又如字。〕</font></font><font size=4px>其遣就國！」

 　　丞相孔光，自先帝時議繼嗣，有持異之隙，又重忤傅太后指：</font><font size=4px color="#009090"><font size=4px>〔持異事見三十二卷成帝綏和元年。重忤傅太后指，謂不使居北宮，奏傅遷，持稱尊號之議也。師古曰：重，音直用翻。忤，五故翻。〕</font></font><font size=4px>由是傅氏在位者與朱博為表裏，共毀譖光。</font><font size=4px color="#009090"><font size=4px>〔表，外也。裏，內也。傅氏譖之於內，朱博毀之於外也。〕</font></font><font size=4px>乙亥，策免光為庶人。</font><font size=4px color="#009090"><font size=4px>〔師古曰：漢舊儀云：丞相有他過，使者奉策書，即時步出府，乘棧車歸田里。〕</font></font><font size=4px>以御史大夫朱博為丞相，封陽鄉侯；</font><font size=4px color="#009090"><font size=4px>〔恩澤侯表：陽鄉侯，國於山陽湖陵。考異曰：公卿表：「四月乙未，孔光免，朱博為丞相。」又曰：「四月，戊午，博為御史大夫；乙亥，遷。」五行志：「五月，乙亥朔，博為丞相。」荀紀：「乙亥，孔光免。」按長曆，是月丁巳朔，無乙未；十九日乙亥，非朔也。表、志皆有誤。〕</font></font><font size=4px>少府趙玄為御史大夫。</font><font size=4px color="#009090"><font size=4px>〔成帝綏和元年，趙玄自太子太傅左遷，今復進用，皆丁、傅之意也。〕</font></font><font size=4px>臨延登受策，</font><font size=4px color="#009090"><font size=4px>〔師古曰：延入而登殿也。漢書儀云：丞相、御史大夫初拜，皇帝延登親詔也。〕</font></font><font size=4px>有大聲如鍾鳴，殿中郎吏陛者皆聞焉。</font><font size=4px color="#009090"><font size=4px>〔師古曰：陛者，謂執兵列於陛側。〕</font></font><font size=4px>

 　　上以問黃門侍郎蜀郡揚雄</font><font size=4px color="#009090"><font size=4px>〔續漢志：給事黃門侍郎，六百石，掌侍從左右，給事中，關通中外及諸王朝見於殿上，引王就坐。揚雄解嘲所謂「官不過侍郎，擢纔給事黃門」者也。揚雄自謂其先出自有周伯僑者，食采於晉之楊，因氏焉。不知伯僑，周何別也。〕</font></font><font size=4px>及李尋。尋對曰：「此洪範所謂鼓妖者也。師法，以為人君不聰，為眾所惑，空名得進，則有聲無形，不知所從生。</font><font size=4px color="#009090"><font size=4px>〔洪範五行傳曰：聽之不聰，是謂不謀，時則有鼓妖。君嚴猛而閉下，臣戰栗而塞耳，則妄聞之氣發於音聲，故有鼓妖。妖，於驕翻。〕</font></font><font size=4px>其傳曰：『歲、月、日之中，則正卿受之。』今以四月日加辰、巳有異，是為中焉。</font><font size=4px color="#009090"><font size=4px>〔以一歲三分之，則四月已為歲之中。以一日三分之，則辰、巳已為日之中。〕</font></font><font size=4px>正卿，謂執政大臣也。宜退丞相、御史，以應天變。然雖不退，不出期年，其人自蒙其咎。」</font><font size=4px color="#009090"><font size=4px>〔師古曰：期年，十二月也。蒙，猶被也。期音基。〕</font></font><font size=4px>揚雄亦以為「鼓妖，聽失之象也。朱博為人強毅，多權謀，宜將不宜相，</font><font size=4px color="#009090"><font size=4px>〔將，即亮翻。相，息亮翻。〕</font></font><font size=4px>恐有凶惡亟疾之怒。」</font><font size=4px color="#009090"><font size=4px>〔師古曰：亟，急也；音居力翻。〕</font></font><font size=4px>上不聽。

 　　朱博既為丞相，上遂用其議，下詔曰：「定陶共皇之號，不宜復稱定陶；</font><font size=4px color="#009090"><font size=4px>〔復，扶又翻。〕</font></font><font size=4px>尊共皇太后曰帝太太后、稱永信宮；共皇后曰帝太后，稱中安宮；為共皇立寢廟於京師，</font><font size=4px color="#009090"><font size=4px>〔為，于偽翻。〕</font></font><font size=4px>比宣帝父悼皇考制度。」</font><font size=4px color="#009090"><font size=4px>〔宣帝既立八年，有司言：禮，父為士，子為天子，祭以天子。悼園宜稱皇考，立廟，因園為寢，以時薦享焉。然悼園在廣明成鄉，長安東郭之外也。定陶共王葬定陶而立廟京師，則非因園為寢矣。〕</font></font><font size=4px>於是四太后各置少府、太僕，秩皆中二千石。</font><font size=4px color="#009090"><font size=4px>〔傅太后、丁太后、趙太后與太皇太后為四太后。〕</font></font><font size=4px>傅太后既尊後，尤驕，與太皇太后語，至謂之「嫗」。</font><font size=4px color="#009090"><font size=4px>〔嫗，威遇翻。〕</font></font><font size=4px>時丁、傅以一二年間暴興尤盛，為公卿列侯者甚眾；然帝不甚假以權，勢不如王氏在成帝世也。

 　　丞相博、御史大夫玄奏言：「前高昌侯宏，首建尊號之議，而為關內侯師丹所劾奏，免為庶人。</font><font size=4px color="#009090"><font size=4px>〔事見上卷綏和二年。劾，戶概翻。〕</font></font><font size=4px>時天下</font><span class="h"><font size=4px>【嚴：「下」改「子」。】</font></font><font size=4px>衰粗，委政於丹，</font><font size=4px color="#009090"><font size=4px>〔師古曰：言新有成帝之喪，斬衰粗服，故天子不親政事也。衰，音倉回翻。〕</font></font><font size=4px>丹不深惟褒廣尊號之義，</font><font size=4px color="#009090"><font size=4px>〔惟，思也。〕</font></font><font size=4px>而妄稱說，抑貶尊號，虧損孝道，不忠莫大焉！陛下仁聖，昭然定尊號，宏以忠孝復封高昌侯；丹惡逆暴著，雖蒙赦令，不宜有爵邑，請免為庶人。」奏可。

 　　又奏：「新都侯莽前為大司馬，不廣尊尊之義，抑貶尊號，虧損孝道，</font><font size=4px color="#009090"><font size=4px>〔事亦見上卷綏和二年。〕</font></font><font size=4px>當伏顯戮。幸蒙赦令，不宜有爵土，請免為庶人。」上曰：「以莽與</font><span class="h"><font size=4px>【章：乙十一行本「與」下有「太」字；孔本同。】</font></font><font size=4px>皇太后有屬，勿免，遣就國。」及平阿侯仁臧匿趙昭儀親屬，皆遣就國。</font><font size=4px color="#009090"><font size=4px>〔仁，譚之子也。臧，古藏字通。〕</font></font><font size=4px>

 　　天下多冤王氏者！</font><font size=4px color="#009090"><font size=4px>〔為下元壽二年王莽復柄國張本。〕</font></font><font size=4px>諫大夫楊宣上封事言：「孝成皇帝深惟宗廟之重，稱述陛下至德以承天序，</font><font size=4px color="#009090"><font size=4px>〔天序，謂帝王正統相傳之次，天所命也。上，時掌翻。〕</font></font><font size=4px>聖策深遠，恩德至厚。惟念先帝之意，豈不欲以陛下自代，奉承東宮哉！</font><font size=4px color="#009090"><font size=4px>〔師古曰：言供養太后。〕</font></font><font size=4px>太皇太后春秋七十，數更憂傷，</font><font size=4px color="#009090"><font size=4px>〔謂先罹元帝之喪而又哭成帝也。數，所角翻。更，工衡翻。〕</font></font><font size=4px>敕令親屬引領以避丁、傅，</font><font size=4px color="#009090"><font size=4px>〔師古曰：引領，自引道領而退也。〕</font></font><font size=4px>行道之人為之隕涕。</font><font size=4px color="#009090"><font size=4px>〔為，于偽翻。〕</font></font><font size=4px>況於陛下登高遠望，獨不慚於延陵乎！」</font><font size=4px color="#009090"><font size=4px>〔言王氏斥逐而丁、傅貴寵，若登高而望成帝陵寢，寧不有慚於付託乎！〕</font></font><font size=4px>帝深感其言，復封成都侯商中子邑為成都侯。</font><font size=4px color="#009090"><font size=4px>〔綏和二年，商子況以罪奪侯；今以邑紹封。中，讀曰仲。〕</font></font><font size=4px>

 　　朱博又奏言：「漢家故事，置部刺史，秩卑而賞厚，</font><font size=4px color="#009090"><font size=4px>〔漢，刺史秩六百石耳；居部九歲，舉為守相，秩二千石；其有異材功效著者輒登擢。〕</font></font><font size=4px>咸勸功樂進。</font><font size=4px color="#009090"><font size=4px>〔師古曰：勸功，自勸勉而立功也。樂，音洛。〕</font></font><font size=4px>前罷刺史，更置州牧，</font><font size=4px color="#009090"><font size=4px>〔事見三十二卷成帝綏和元年。更，工衡翻。〕</font></font><font size=4px>秩真二千石，位次九卿；九卿缺，以高第補；其中材則茍自守而已，恐功效陵夷，</font><font size=4px color="#009090"><font size=4px>〔師古曰：陵夷，謂漸廢替。〕</font></font><font size=4px>姦軌不禁。臣請罷州牧，置刺史如故。」上後之。

 　　六月，庚申，帝太后丁氏崩，詔歸葬定陶共皇之園，</font><font size=4px color="#009090"><font size=4px>〔從夫也，共皇葬於其國。賢曰：在今曹州濟陰縣北。共，讀曰恭。〕</font></font><font size=4px>發陳留、濟陰近郡國五萬人穿復土。</font><font size=4px color="#009090"><font size=4px>〔近郡國，謂郡國之近定陶者。前書音義曰：穿復土，謂穿壙填塞事也。言下棺訖，復以土為墳，故曰復土。近，其靳翻。〕</font></font><font size=4px>

 　　初，成帝時，齊人甘忠可詐造天官曆、包元太平經十二卷，言漢家逢天地之大終，當更受命於天；以教渤海夏賀良等。</font><font size=4px color="#009090"><font size=4px>〔夏，戶雅翻。〕</font></font><font size=4px>中壘校尉劉向奏忠可假鬼神，罔上惑眾；</font><font size=4px color="#009090"><font size=4px>〔忠可詐稱「天帝使人赤精子下教我」，故向奏之。〕</font></font><font size=4px>下獄，治服；</font><font size=4px color="#009090"><font size=4px>〔服其挾詐也。下，遐稼翻。〕</font></font><font size=4px>未斷，病死。</font><font size=4px color="#009090"><font size=4px>〔斷，丁亂翻。〕</font></font><font size=4px>賀良等復私以相教。</font><font size=4px color="#009090"><font size=4px>〔復，扶又翻；下同。〕</font></font><font size=4px>上即位，司隸校尉解光、騎都尉李尋白賀良等，皆待詔黃門。</font><font size=4px color="#009090"><font size=4px>〔應劭曰：諸以材技徵召，未有正官，故曰待詔。董巴曰：黃門，禁門黃闥。〕</font></font><font size=4px>數召見，</font><font size=4px color="#009090"><font size=4px>〔數，所角翻。見，賢遍翻。〕</font></font><font size=4px>陳說「漢曆中衰，當更受命。成帝不應天命，故絕嗣。今陛下久疾，變異屢數，</font><font size=4px color="#009090"><font size=4px>〔師古曰：數，音所角翻。〕</font></font><font size=4px>天所以譴告人也；宜急改元易號，乃得延年益壽，皇子生，災異息矣。得道不得行，</font><font size=4px color="#009090"><font size=4px>〔師古曰：言知道而不能行。〕</font></font><font size=4px>咎殃且無不有，洪水將出，災火且起，滌盪民人。」上久寢疾，</font><font size=4px color="#009090"><font size=4px>〔班固曰：上即位痿痹，末年浸劇。〕</font></font><font size=4px>冀其有益，遂從賀良等議，詔大赦天下，以建平二年為太初元年，號曰「陳聖劉太平皇帝」，</font><font size=4px color="#009090"><font size=4px>〔李斐曰：陳，道也；言得神道聖者劉也。如淳曰：陳，舜後。王莽，陳之後。謬語陳當立而不知。韋昭曰：敷陳聖劉之德也。師古曰：如、韋二說是也。余謂韋說不詭於正，如說則流於巫。顏以為二說皆是，將安從乎！〕</font></font><font size=4px>漏刻以百二十為度。</font><font size=4px color="#009090"><font size=4px>〔師古曰：舊漏，晝夜共百刻，今增其二十。〕</font></font><font size=4px>

 　　秋，七月，以渭城西北原上永陵亭部為初陵，勿徙郡國民。

 　　上既改號月餘，寢疾自若。夏賀良等復欲妄變政事，大臣爭以為不可許。賀良等奏言：「大臣皆不知天命，宜退丞相、御史，以解光、李尋輔政。」上以其言無驗，八月，詔曰：「待詔賀良等建言改元易號，增益漏刻，可以永安國家；朕信道不篤，過聽其言，</font><font size=4px color="#009090"><font size=4px>〔師古曰：過，誤也。〕</font></font><font size=4px>冀為百姓獲福，卒無嘉應。</font><font size=4px color="#009090"><font size=4px>〔為，于偽翻。卒，子恤翻。〕</font></font><font size=4px>夫過而不改，是謂過矣！</font><font size=4px color="#009090"><font size=4px>〔論語載孔子之言。〕</font></font><font size=4px>六月甲子詔書，非赦令，皆蠲除之。</font><font size=4px color="#009090"><font size=4px>〔如淳曰：悔前赦令不蒙其福，故收令還之。臣瓚曰：改元易號，大赦天下，以求延祚而不蒙福，哀帝悔之，故更下制書，諸非赦事皆除之。謂改制易號，今皆復故也。師古曰：如說非也，瓚說是矣。唯赦令不改，餘皆除之。〕</font></font><font size=4px>賀良等反道惑眾，姦態當窮竟。」皆下獄，伏誅。</font><font size=4px color="#009090"><font size=4px>〔下，遐稼翻。〕</font></font><font size=4px>尋及解光減死一等，徙敦煌郡。</font><font size=4px color="#009090"><font size=4px>〔此漢法所謂減死徙邊也。減死者，罪至死而特為末減也。減死罪一等，為城旦、舂。〕</font></font><font size=4px>

 　　上以寢疾，盡復前世所嘗興諸神祠凡七百餘所，</font><font size=4px color="#009090"><font size=4px>〔成帝建始初，匡衡、張譚奏罷諸神祠不應禮者，今盡復之。〕</font></font><font size=4px>一歲三萬七千祠云。</font><font size=4px color="#009090"><font size=4px>〔神祠既多，而有歲五祠者，有歲四祠者，故其數若是之多。〕</font></font><font size=4px>

 　　傅太后怨傅喜不已，使孔鄉侯</font><span class="h"><font size=4px>【章：乙十一行本「侯」有「晏」字；孔本同；張校同。】</font></font><font size=4px>風丞相朱博令奏免喜侯。</font><font size=4px color="#009090"><font size=4px>〔師古曰：風，讀曰諷。〕</font></font><font size=4px>博與御史大夫趙玄議之，玄言：「事已前決，</font><font size=4px color="#009090"><font size=4px>〔謂前已決遣就國，罪無重科也。〕</font></font><font size=4px>得無不宜﹖」</font><font size=4px color="#009090"><font size=4px>〔師古曰：得無，猶言無乃也。〕</font></font><font size=4px>博曰：「已許孔鄉侯矣。匹夫相要，尚相得死，</font><font size=4px color="#009090"><font size=4px>〔要，一遙翻。得死，謂得其死力；一曰：得其相為死也。〕</font></font><font size=4px>何況至尊！</font><font size=4px color="#009090"><font size=4px>〔至尊，謂傅太后。〕</font></font><font size=4px>博唯有死耳！」</font><font size=4px color="#009090"><font size=4px>〔大臣以道事君，而博以死奉私屬，貪權藉勢之心為之也。〕</font></font><font size=4px>玄即許可。博惡獨斥奏喜，</font><font size=4px color="#009090"><font size=4px>〔惡，烏故翻。〕</font></font><font size=4px>以故大司空氾鄉侯何武前亦坐過免就國，</font><font size=4px color="#009090"><font size=4px>〔事見上卷綏和二年。〕</font></font><font size=4px>事與喜相似，即并奏：「喜、武前在　位，皆無益於治，</font><font size=4px color="#009090"><font size=4px>〔治，直吏翻。〕</font></font><font size=4px>雖已退免，爵土之封，非所當也；皆請免為庶人。」上知傅太后素怨喜，疑博、玄承指，即召玄詣尚書問狀，玄辭服。</font><font size=4px color="#009090"><font size=4px>〔丞相、御史同奏，而獨召問玄者，以博強毅多權詐，難遽得其情，而玄易以窮詰也。〕</font></font><font size=4px>有詔：「左將軍彭宣與中朝者雜問」，宣等奏劾「博、玄、晏皆不道，不敬，</font><font size=4px color="#009090"><font size=4px>〔劾，戶概翻。〕</font></font><font size=4px>請召詣廷尉詔獄」。上減玄死罪三等，削晏戶四分之一；</font><font size=4px color="#009090"><font size=4px>〔減死罪三等，為隸臣妾。晏封五千戶，削其千二百五十。〕</font></font><font size=4px>假謁者節召丞相詣廷尉，博自殺，國除。

 　　九月，以光祿勳平當為御史大夫；冬，十月，甲寅，遷為丞相；以冬月故，且賜爵關內侯。</font><font size=4px color="#009090"><font size=4px>〔如淳曰：漢儀注，御史大夫為丞相，更春乃封，故先賜爵關內侯也。李奇曰：以冬月非封侯時，故且先賜爵關內侯也。師古曰：李說是也。〕</font></font><font size=4px>以京兆尹平陵王喜為御史大夫。</font><font size=4px color="#009090"><font size=4px>〔按表、傳，「喜」當作「嘉」，詳見下年。及審是。〕</font></font><font size=4px>

 　　上欲令丁、傅處爪牙官，</font><font size=4px color="#009090"><font size=4px>〔處，昌呂翻。〕</font></font><font size=4px>是歲，策免左將軍淮陽彭宣，以關內侯歸家，而以光祿勳丁望代為左將軍。</font><font size=4px color="#009090"><font size=4px>〔上策宣曰：「前有司數奏言：諸侯國人不得宿衛；將軍不宜典兵馬，處大位。朕惟將軍任漢將之重，而子又前娶淮陽王女，婚姻不絕，非國之制，其上左將軍印綬。」余按彭宣以連姻藩國而免官，丁、傅以戚黨而見用，卒之奪劉氏者，非藩國，乃外戚也。丁、傅於國有大故之時，拱手授柄於王氏，而彭宣乃能辭三公位於王莽專權之初，任官惟賢材，烏得拘小嫌乎！〕</font></font><font size=4px>

 　　烏孫卑爰疐侵盜匈奴西界，單于遣兵擊之，殺數百人，略千餘人，敺牛畜去。卑爰疐恐，遣子趨逯為質匈奴，</font><font size=4px color="#009090"><font size=4px>〔疐，竹二翻。師古曰：敺，與驅同。逯，音錄。質，音致；下同。〕</font></font><font size=4px>單于受，以狀聞。漢遣使者責讓單于，告令還歸卑爰疐質子；</font><font size=4px color="#009090"><font size=4px>〔責以匈奴、烏孫並為漢臣，單于不當擅受卑爰疐質子。〕</font></font><font size=4px>單于受詔遣歸。

 　　三年（丁卯、前四）

 　　春，正月，立廣德夷王弟廣漢為廣平王。</font><font size=4px color="#009090"><font size=4px>〔廣德夷王雲客，成帝鴻嘉二年封；又二年，薨，無後。今立廣漢以奉中山靖王嗣。諡法：安心好靜曰夷；克殺秉政曰夷。〕</font></font><font size=4px>

 　　帝太太后</font><span class="h"><font size=4px>【章：乙十一行本「帝」上有「癸卯」二字；孔本同；退齋校同。】</font></font><font size=4px>所居桂宮正殿火。</font><font size=4px color="#009090"><font size=4px>〔考異曰：五行志云：「桂宮鴻寧殿災。」荀紀云：「桂宮正殿火。」今從哀紀。〕</font></font><font size=4px>

 　　上使使者召丞相平當，欲封之；當病篤，不應。</font><font size=4px color="#009090"><font size=4px>〔不應召也。〕</font></font><font size=4px>室家或謂當：「不可強起受侯印為子孫邪﹖」</font><font size=4px color="#009090"><font size=4px>〔室家，當之妻子也。謂受侯印而死，得以封爵遺子孫也。強，其兩翻。為，于偽翻；下同。〕</font></font><font size=4px>當曰：「吾居大位，已負素餐責矣；起受侯印，還臥而死，死有餘罪。今不起者，所以為子孫也！」遂上書乞骸骨，上不許。三月，己酉，當薨。

 　　有星孛于河鼓。</font><font size=4px color="#009090"><font size=4px>〔天文志：河鼓，在牽牛北；大星，上將；左、右星，左、右將。孛，蒲內翻。〕</font></font><font size=4px>

 　　夏，四月，丁酉，王嘉為丞相，河南太守王崇為御史大夫。</font><font size=4px color="#009090"><font size=4px>〔守，式又翻。〕</font></font><font size=4px>崇，京兆尹駿之子也。嘉以時政苛急，郡國守相數有變動，</font><font size=4px color="#009090"><font size=4px>〔數，所角翻。〕</font></font><font size=4px>乃上疏曰：「臣聞聖王之功在於得人，孔子曰：『材難，不其然與！』</font><font size=4px color="#009090"><font size=4px>〔師古曰：論語載孔子之言也。材難，言有賢材者難得也。與，讀曰歟。余謂材難二語，古語也；孔子引之，謂其言之是也。〕</font></font><font size=4px>故『繼世立諸侯，象賢也。』</font><font size=4px color="#009090"><font size=4px>〔禮記郊特牲之文。師古曰：象其先父祖之賢耳，非必皆賢也。〕</font></font><font size=4px>雖不能盡賢，天子為擇臣、立命卿以輔之。</font><font size=4px color="#009090"><font size=4px>〔記王制：大國三卿，皆命於天子；次國三卿，二卿命於天子，一卿命於其君；小國二卿，皆命於其君。春秋之時，如晉之六卿，以中軍帥為正卿，亦其君先命之而後聞於天子耳。齊之高、國，魯之三桓，皆世卿也。漢之王國傅、相、中尉命於天子，猶古之命卿也。〕</font></font><font size=4px>居是國也，累世尊重，然後士民之眾附焉，是以教化行而治功立。</font><font size=4px color="#009090"><font size=4px>〔治，直吏翻。〕</font></font><font size=4px>今之郡守重於古諸侯，</font><font size=4px color="#009090"><font size=4px>〔周初班爵五等，公、侯地方百里，伯七十里，子、男五十里。其後齊、晉、秦、楚，以兼并而地始廣大耳。漢郡守方制千里，連城以十數，是重於古諸侯也。守，式又翻；下同。〕</font></font><font size=4px>往者致選賢材，</font><font size=4px color="#009090"><font size=4px>〔致，極也。〕</font></font><font size=4px>賢材難得，拔擢可用者，或起於囚徒。昔魏尚坐事繫，文帝感馮唐之言，遣使持節赦其罪，拜為雲中太守；匈奴忌之。</font><font size=4px color="#009090"><font size=4px>〔事見十四卷文帝十四年。〕</font></font><font size=4px>武帝擢韓安國於徒中，拜為梁內史；骨肉以安。</font><font size=4px color="#009090"><font size=4px>〔按韓安國傳：安國坐法抵罪。會梁內史缺，漢使使者拜安國為梁內史，起徒中為二千石。此景帝時事也。「武帝」，當作「景帝」。師古曰：骨肉以安，言梁孝王免罪也。〕</font></font><font size=4px>張敞為京兆尹，有罪當免，黠吏知而犯敞，</font><font size=4px color="#009090"><font size=4px>〔黠，下八翻。〕</font></font><font size=4px>敞收殺之，其家自冤，</font><font size=4px color="#009090"><font size=4px>〔自言其冤也。〕</font></font><font size=4px>使者覆獄，劾敞賊殺人，上逮捕不下，</font><font size=4px color="#009090"><font size=4px>〔上奏請逮捕敞，而天子不下其奏也。上，時掌翻。下，遐嫁翻。〕</font></font><font size=4px>會免；亡命十數日，宣帝徵敞拜為冀州刺史，卒獲其用。</font><font size=4px color="#009090"><font size=4px>〔事見二十七卷宣帝甘露元年。卒，子恤翻。〕</font></font><font size=4px>前世非私此三人，貪其材器有益於公家也。孝文時，吏居官者或長子孫，</font><span class="h"><font size=4px>【章：乙十一行本「孫」下有「以官為氏」四字；孔本同；張校同；退齋校同。】</font></font><font size=4px></font><font size=4px color="#009090"><font size=4px>〔長，知兩翻；下同。〕</font></font><font size=4px>倉氏、庫氏則倉庫吏之後也；其二千石長吏亦安官樂職，</font><font size=4px color="#009090"><font size=4px>〔樂，音洛。〕</font></font><font size=4px>然後上下相望，莫有苟且之意。其後稍稍變易，公卿以下傳相促急，又數改更政事，</font><font size=4px color="#009090"><font size=4px>〔傳，知戀翻。數，所角翻。更，工衡翻。〕</font></font><font size=4px>司隸、部刺史舉劾苛細，發揚陰私，</font><font size=4px color="#009090"><font size=4px>〔司隸部三輔、三河、弘農，其餘部刺史分部諸郡國。劾，戶概翻。〕</font></font><font size=4px>吏或居官數月而退，送故迎新，交錯道路。中材茍容求全，</font><font size=4px color="#009090"><font size=4px>〔師古曰：不敢操持群下也。〕</font></font><font size=4px>下材懷危內顧，</font><font size=4px color="#009090"><font size=4px>〔師古曰：常恐獲罪，每為私計也。〕</font></font><font size=4px>壹切營私者多。二千石益輕賤，吏民慢易之，或持其微過，增加成罪，言於司隸、刺史，或上書告之；眾庶知其易危，</font><font size=4px color="#009090"><font size=4px>〔師古曰：言易可傾危。易，以豉翻。〕</font></font><font size=4px>小失意則有離畔之心。前山陽亡徒蘇令等縱橫，</font><font size=4px color="#009090"><font size=4px>〔事見三十一卷成帝永始三年。師古曰：橫，音胡孟翻。〕</font></font><font size=4px>吏士臨難，</font><font size=4px color="#009090"><font size=4px>〔難，乃旦翻。〕</font></font><font size=4px>莫肯伏節死義，以守、相威權素奪也。</font><font size=4px color="#009090"><font size=4px>〔師古曰：守，郡守也；相，諸侯相也。素奪，謂不先假之威權也。〕</font></font><font size=4px>孝成皇帝悔之，下詔書，二千石不為故縱，</font><font size=4px color="#009090"><font size=4px>〔孟康曰：不以故縱為罪，所以優之也。〕</font></font><font size=4px>遣使者賜金，尉厚其意，誠以為國家有急，取辦於二千石；二千石尊重難危，乃能使下。孝宣皇帝愛其善治民之吏，有章劾事留中，會赦壹解。</font><font size=4px color="#009090"><font size=4px>〔師古曰：不即下治其事，恐為擾重，故每留中；或經赦，令壹切皆解散也。余謂善治民之吏，宣帝愛其材，或有章劾，留中不下，會赦，則其事得釋。治，直之翻。劾，戶概翻。〕</font></font><font size=4px>故事：尚書希下章，為煩擾百姓，證驗繫治，或死獄中，章文必有『敢告之』字乃下。</font><font size=4px color="#009090"><font size=4px>〔師古曰：所以丁寧告者之辭，絕其相誣也。余謂此乃防其誣告耳。下，遐稼翻。為，于偽翻。〕</font></font><font size=4px>唯陛下留神於擇賢，記善忘過，容忍臣子，勿責以備。</font><font size=4px color="#009090"><font size=4px>〔師古曰：不求備於一人也。余謂責備者，求全也。〕</font></font><font size=4px>二千石、部刺史、三輔縣令有材任職者，人情不能不有過差，宜可闊略，</font><font size=4px color="#009090"><font size=4px>〔師古曰：當寬恕其小罪也。〕</font></font><font size=4px>令盡力者有所勸。此方今急務，國家之利也。前蘇令發，欲遣大夫使逐問狀，</font><font size=4px color="#009090"><font size=4px>〔使之逐盜而問其狀也。〕</font></font><font size=4px>時見大夫無可使者，</font><font size=4px color="#009090"><font size=4px>〔師古曰：謂見在大夫皆不堪為使。見，賢遍翻。〕</font></font><font size=4px>召盩厔令尹逢，拜為諫大夫遣之。</font><font size=4px color="#009090"><font size=4px>〔盩厔，音舟窒。〕</font></font><font size=4px>今諸大夫有材能者甚少，宜豫畜養可成就者，則士赴難不愛其死；臨事倉卒乃求，非所以明朝廷也。」</font><font size=4px color="#009090"><font size=4px>〔人材當聚於朝廷；事會之來，無可用者，倉猝求之，適所以明朝廷之無人耳。少，詩沼翻。畜，許六翻。難，乃旦翻。卒，讀曰猝。〕</font></font><font size=4px>嘉因薦儒者公孫光、滿昌</font><font size=4px color="#009090"><font size=4px>〔風俗通：荊蠻有瞞氏，音舛變為「滿」。國語：路，潞、泉、余、滿，皆赤狄，隗姓。〕</font></font><font size=4px>及能吏蕭咸、薛脩，皆故二千石有名稱者，天子納而用之。</font><font size=4px color="#009090"><font size=4px>〔按嘉此疏，誠中當時之病。然為相者在於朝夕納誨，隨事矯正，天下不能窺其際，而自臻於治平，不在著見於奏疏，以騰口說也。自宣帝之後，為相者始加詳於奏疏，而考其治迹，愈不逮前，相業固不在乎此也。稱，尺證翻。〕</font></font><font size=4px>

 　　六月，立魯頃王子部鄉侯閔為王。</font><font size=4px color="#009090"><font size=4px>〔魯共王曾孫頃王封，傳國於其子文王谩；谩薨，無後；今立閔紹封。「部鄉」，據紀、表及傳當作「郚鄉」。師古曰：郚，音吾，又音魚。谩，音子緣翻。地理志，東海郡有郚鄉侯國。〕</font></font><font size=4px>

 　　上以寢疾未定，</font><font size=4px color="#009090"><font size=4px>〔定，猶安也。〕</font></font><font size=4px>冬，十一月，壬子，令太皇太后下詔復甘泉泰畤、汾陰后土祠，罷南、北郊。</font><font size=4px color="#009090"><font size=4px>〔成帝崩，皇太后詔罷甘泉，汾陰祠，復南、北郊。畤，音止。〕</font></font><font size=4px>上亦不能親至甘泉、河東，遣有司行事而禮祠焉。

 　　無鹽危山土自起覆草，如馳道狀；</font><font size=4px color="#009090"><font size=4px>〔無鹽縣，屬東平國。危山，山名。言土自起，覆草成路，如人力開掘，作馳道狀也。〕</font></font><font size=4px>又，瓠山石轉立。</font><font size=4px color="#009090"><font size=4px>〔晉灼曰：漢書作「報山」。山脅石一枚，轉側起立，高九尺六寸，旁行一丈，廣四尺也。師古曰：報山，山名也。古作「瓠」字，為其形似瓠耳。晉說是也。〕</font></font><font size=4px>東平王雲及后謁自之石所祭；治石象瓠山立石，束倍草，并祠之。</font><font size=4px color="#009090"><font size=4px>〔雲，元帝子東平王宇之子也。謁，后名也。蘇林曰：於宫中作山象。師古曰：倍草，黃倍草也。倍，音步賄翻。原父曰：「立石」屬上句。治，直之翻。〕</font></font><font size=4px>河內息夫躬、</font><font size=4px color="#009090"><font size=4px>〔息夫，複姓。姓譜：媯姓之國為息氏，公子邊受爵為大夫；又有息夫氏出焉。〕</font></font><font size=4px>長安孫寵相與謀共告之，曰：「此取封侯之計也！」乃與中郎右師譚</font><font size=4px color="#009090"><font size=4px>〔張晏曰：右師，姓；譚，名。余謂右師，以官為氏。〕</font></font><font size=4px>共因中常侍宋弘上變事，告焉。</font><font size=4px color="#009090"><font size=4px>〔上，時掌翻。〕</font></font><font size=4px>是時上被疾，多所惡，事下有司，逮王后謁下獄驗治；服「祠祭詛祝上，為雲求為天子，</font><font size=4px color="#009090"><font size=4px>〔被，皮義翻。下，遐稼翻。詛，莊助翻。祝，職救翻。為雲，于偽翻。〕</font></font><font size=4px>以為石立，宣帝起之表也。」</font><font size=4px color="#009090"><font size=4px>〔事見二十三卷昭帝元鳳三年。〕</font></font><font size=4px>有司請誅王，有詔，廢徙房陵。雲自殺，謁及舅伍宏及成帝舅安成共侯夫人放，皆棄市。</font><font size=4px color="#009090"><font size=4px>〔安成共侯王崇，時已死矣，故稱帝舅及諡，以別下御史大夫王崇也。伍宏以醫伎得幸，出入禁門，蓋放薦之，故并得禍。共，音恭。〕</font></font><font size=4px>事連御史大夫王崇，左遷大司農。擢寵為南陽太守，譚潁川都尉，弘、躬皆光祿大夫、左曹、給事中。

 　　三年（丁巳，公元前四年）

 　　春，正月，大旱。

 　　關東民無故驚走，持槀或掫一枚，</font><font size=4px color="#009090"><font size=4px>〔如淳曰：掫，麻幹也。師古曰：槀，禾稈也，音工老翻。掫，音鄒，又音側九翻。〕</font></font><font size=4px>轉相付與，曰「行西王母籌」，</font><font size=4px color="#009090"><font size=4px>〔師古曰：西王母，元后壽考之象。行籌，又言執國家籌策，行於天下。〕</font></font><font size=4px>道中相過逢，多至千數；或被髮徒跣，或夜折關，或踰牆入，或乘車騎奔馳，以置驛傳行，</font><font size=4px color="#009090"><font size=4px>〔被，皮義翻。折，而設翻。傳，知戀翻。〕</font></font><font size=4px>經郡國二十六至京師，不可禁止。民又聚會里巷阡陌，設博具，</font><font size=4px color="#009090"><font size=4px>〔師古曰：博戲之具。〕</font></font><font size=4px>歌舞祠西王母，至秋乃止。</font><font size=4px color="#009090"><font size=4px>〔五行志曰：此異乃王太后、莽之應也。〕</font></font><font size=4px>

 　　上欲封傅太后從父弟侍中、光祿大夫商，</font><font size=4px color="#009090"><font size=4px>〔從，才用翻。〕</font></font><font size=4px>尚書僕射平陵鄭崇諫曰：「孝成皇帝封親舅五侯，天為赤黃，晝昏，日中有黑氣。</font><font size=4px color="#009090"><font size=4px>〔事見三十卷成帝建始元年。為于偽翻。〕</font></font><font size=4px>孔鄉侯，皇后父，高武侯以三公封，尚有因緣。</font><font size=4px color="#009090"><font size=4px>〔孔鄉侯，傅晏；高武侯，傅喜。言皇后父及三公封侯，尚有漢家舊比可因緣也。〕</font></font><font size=4px>今無故復欲封商，壞亂制度，</font><font size=4px color="#009090"><font size=4px>〔復，扶又翻。壞，音怪。〕</font></font><font size=4px>逆天人之心，非傅氏之福也！臣願以身命當國咎！」崇因持詔書案起。</font><font size=4px color="#009090"><font size=4px>〔李奇曰：持當受詔書案起也。師古曰：李說非也。案者，即寫詔之文。余按更始時，常侍奏事，韓夫人起，抵破書案。則案非文案之案也。李說是。〕</font></font><font size=4px>傅太后大怒曰：「何有為天子乃反為一臣所顓制邪！」二月，癸卯，上遂下詔封商為汝昌侯。</font><font size=4px color="#009090"><font size=4px>〔恩澤侯表，汝昌侯，國於東郡須昌之陽穀。考異曰：哀紀及恩澤侯表皆云「商以今年二月封」，而孫寶傳云：「制詔丞相、大司空」。按建平二年已罷大司空官，疑傳誤。〕</font></font><font size=4px>

 　　駙馬都尉、侍中雲陽董賢得幸於上，出則參乘，入御左右，</font><font size=4px color="#009090"><font size=4px>〔乘，繩證翻；御，侍也。〕</font></font><font size=4px>賞賜累鉅萬，貴震朝廷。常與上臥起；嘗晝寢，偏藉上袖，</font><font size=4px color="#009090"><font size=4px>〔師古曰：藉，謂身臥其上也。〕</font></font><font size=4px>上欲起，賢未覺，</font><font size=4px color="#009090"><font size=4px>〔師古曰：覺，牀之寤也。覺，音工劾翻。〕</font></font><font size=4px>不欲動賢，乃斷袖而起。</font><font size=4px color="#009090"><font size=4px>〔斷，丁管翻。〕</font></font><font size=4px>又詔賢妻得通引籍殿中，止賢廬。</font><font size=4px color="#009090"><font size=4px>〔師古曰：廬，謂殿中所宿止處。〕</font></font><font size=4px>又召賢女弟以為昭儀，位次皇后。昭儀及賢與妻旦夕上下，並侍左右。</font><font size=4px color="#009090"><font size=4px>〔上，時掌翻。〕</font></font><font size=4px>以賢父恭為少府，賜爵關內侯。詔將作大匠為賢起大第北闕下，重殿，洞門，</font><font size=4px color="#009090"><font size=4px>〔師古曰：重殿，謂有前後殿；洞門，謂闕門相當也：皆僭天子之制度者也。為，于偽翻。重，直龍翻。〕</font></font><font size=4px>土木之功，窮極技巧。</font><font size=4px color="#009090"><font size=4px>〔技，渠綺翻。〕</font></font><font size=4px>賜武庫禁兵、上方珍寶。</font><font size=4px color="#009090"><font size=4px>〔禁中謂之上方。〕</font></font><font size=4px>其選物上弟盡在董氏，</font><font size=4px color="#009090"><font size=4px>〔選物，物之選其尤者。上第，於眾物之中等第居上也。弟，與第同。〕</font></font><font size=4px>而乘輿所服乃其副也。</font><font size=4px color="#009090"><font size=4px>〔乘，繩證翻。〕</font></font><font size=4px>及至東園秘器、珠襦、玉匣，</font><span class="h"><font size=4px>【章：乙十一行本「匣」作「柙」。】</font></font><font size=4px></font><font size=4px color="#009090"><font size=4px>〔師古曰：東園，署名，屬少府。漢舊儀云：東園秘器，作棺，梓素木，長三丈，崇廣四尺。珠襦，以珠為襦，如鎧狀，連縫之，以黃金為縷；腰以下，玉為柙，長尺，廣二寸半，為甲至足，亦縫以黃金縷。〕</font></font><font size=4px>豫以賜賢，無不備具。又令將作為賢起冢塋義陵旁，</font><font size=4px color="#009090"><font size=4px>〔義陵，帝壽陵也。塋，余傾翻，墓域。〕</font></font><font size=4px>內為便房，剛柏題湊，</font><font size=4px color="#009090"><font size=4px>〔服虔曰：便房，藏中便坐也。蘇林曰：以柏木黃心致累棺外，曰黃腸木。頭皆內向，故曰題湊。師古曰：便房，小曲室也。〕</font></font><font size=4px>外為徼道，周垣數里，</font><font size=4px color="#009090"><font size=4px>〔徼道，徼循之道。師古曰：徼，謂遮繞也，音工釣翻。垣，牆也。〕</font></font><font size=4px>門闕罘罳甚盛。</font><font size=4px color="#009090"><font size=4px>〔罘，音浮。罳，音思。〕</font></font><font size=4px>

 　　鄭崇以賢貴寵過度諫上，由是重得罪，</font><font size=4px color="#009090"><font size=4px>〔師古曰：重，音直用翻。〕</font></font><font size=4px>數以職事見責；</font><font size=4px color="#009090"><font size=4px>〔數，所角翻。〕</font></font><font size=4px>發疾頸癰，欲乞骸骨，不敢。尚書令趙昌佞讇，</font><font size=4px color="#009090"><font size=4px>〔讇，古諂字。〕</font></font><font size=4px>素害崇；知見疏，因奏「崇與宗族通，疑有姦，請治。」</font><font size=4px color="#009090"><font size=4px>〔治，直之翻；下同。〕</font></font><font size=4px>上責崇曰：「君門如市人，</font><font size=4px color="#009090"><font size=4px>〔師古曰：言請求者多，交通賓客。〕</font></font><font size=4px>何以欲 禁切主上﹖」崇對曰：「臣門如市，臣心如水。</font><font size=4px color="#009090"><font size=4px>〔師古曰：言至清也。〕</font></font><font size=4px>願得考覆！」上怒，下崇獄。</font><font size=4px color="#009090"><font size=4px>〔下，遐稼翻。〕</font></font><font size=4px>司隸孫寶上書曰：</font><font size=4px color="#009090"><font size=4px>〔成帝元延四年，省司隸 校尉。綏和二年，上復置，但曰司隸，冠進賢冠，屬大司空。〕</font></font><font size=4px>「按尚書令昌奏僕射崇獄，覆治，榜掠將死，卒無一辭；</font><font size=4px color="#009090"><font size=4px>〔師古曰：榜掠，謂笞擊而考問之也。榜，音彭。掠，音亮。卒，音子恤翻。〕</font></font><font size=4px>道路稱冤。疑昌與崇內有纖介，</font><font size=4px color="#009090"><font size=4px>〔師古曰：言有細故宿嫌也。〕</font></font><font size=4px>浸潤相陷。自禁門樞機近臣，蒙受冤譖，虧損國家，為謗不小。臣請治昌以解眾心。」書奏，上下詔曰：「司隸寶附下罔上，以春月作詆欺，遂其姦心，蓋國之賊也。免寶為庶人。」崇竟死獄中。

 　　三月，諸</font><span class="h"><font size=4px>【章：乙十一行本「諸」上有「丁卯」二字；孔本同。】</font></font><font size=4px>吏、散騎、光祿勳賈延為御史大夫。</font><font size=4px color="#009090"><font size=4px>〔延為光祿勳而加諸吏、散騎也。百官表：諸吏得舉法；散騎，騎旁乘輿車。師古曰：騎而散從，無常職也。散，悉亶翻。〕</font></font><font size=4px>

 　　上欲侯董賢而未有緣，侍中傅嘉勸上定息夫躬、孫寵告東平本章，去宋弘，更言因董賢以聞，</font><font size=4px color="#009090"><font size=4px>〔更定告章，刊去宋弘名而入董賢名。師古曰：定，謂改治其章也。去，羌呂翻。更，工衡翻。〕</font></font><font size=4px>欲以其功侯之，皆先賜爵關內侯。頃之，上欲封賢等而心憚王嘉，乃先使孔鄉侯晏持詔書示丞相、御史。於是嘉與御史大夫賈延上封事言：「竊見董賢等三人始賜爵，眾庶匈匈，咸曰賢貴，其餘并蒙恩；</font><font size=4px color="#009090"><font size=4px>〔師古曰：言董賢以貴 寵故妄得封，而躬、寵等遂蒙恩。〕</font></font><font size=4px>至今流言未解。陛下仁恩於賢等不已，宜暴賢等本奏語言，</font><font size=4px color="#009090"><font size=4px>〔師古曰：暴，謂章露也。〕</font></font><font size=4px>延問公卿、大夫、博士、議郎，考合古 今，明正其義，然後乃加爵土；不然，恐大失眾心，海內引領而議。</font><font size=4px color="#009090"><font size=4px>〔引領，猶言引頸也。項背曰領。〕</font></font><font size=4px>暴評其事，必有言當封者，在陛下所從；天下雖不說，</font><font size=4px color="#009090"><font size=4px>〔師 古曰：說，讀曰悅。〕</font></font><font size=4px>咎有所分，不獨在陛下。前定陵侯淳于長初封，其事亦議，</font><font size=4px color="#009090"><font size=4px>〔事見三十一卷成帝永始二年。〕</font></font><font size=4px>大司農谷永以長當封；眾人歸咎於永，先帝不獨蒙其譏。臣嘉，臣延，材駑不稱，</font><font size=4px color="#009090"><font size=4px>〔稱，尺證翻。〕</font></font><font size=4px>死有餘責，知順指不迕，</font><font size=4px color="#009090"><font size=4px>〔師古曰：迕，逆也，音五故翻。〕</font></font><font size=4px>可得容身須臾；所以不敢者，思報厚恩也。」上不得已，且為之止。</font><font size=4px color="#009090"><font size=4px>〔為，于偽翻；下同。〕</font></font><font size=4px>

 　　夏，六月，尊帝太太后為皇太太后。</font><font size=4px color="#009090"><font size=4px>〔傅太后也。〕</font></font><font size=4px>

 　　秋，八月，辛卯，上下詔切責公卿曰：「昔楚有子玉得臣，晉文公為之側席而坐；</font><font size=4px color="#009090"><font size=4px>〔晉文公與楚戰，勝於城濮，文公猶有憂色，曰：「得臣猶在，憂未歇也。」記曰：有憂者側席而坐。〕</font></font><font size=4px>近事，汲黯折淮南之謀。</font><font size=4px color="#009090"><font size=4px>〔事見十九卷武帝元狩元年。〕</font></font><font size=4px>今東平王雲等至有圖弒天子逆亂之謀者，是公卿股肱莫能悉心、務聰明以銷厭未萌故也。</font><font size=4px color="#009090"><font size=4px>〔師古曰：悉，盡也。務聰明者，廣視聽也。厭，音一涉翻。〕</font></font><font size=4px>賴宗廟之靈，侍中、駙馬都尉賢等發覺以聞，咸伏厥辜。書不云乎：『用德章厥善。』</font><font size=4px color="#009090"><font size=4px>〔師古曰：尚書盤庚之辭也。〕</font></font><font size=4px>其封賢為高安侯，</font><font size=4px color="#009090"><font size=4px>〔恩澤侯表，高安侯，國於朱扶。而朱扶之地無所考。〕</font></font><font size=4px>南陽太守寵為方陽侯，</font><font size=4px color="#009090"><font size=4px>〔恩澤侯表，方陽侯，國於沛郡龍亢。〕</font></font><font size=4px>左曹、光祿大夫躬為宜陵侯，</font><font size=4px color="#009090"><font size=4px>〔恩澤侯表，宜陵侯，國於南陽杜衍。〕</font></font><font size=4px>賜右師譚爵關內侯。」又封傅太后同母弟鄭惲子業為陽信侯。</font><font size=4px color="#009090"><font size=4px>〔恩澤侯表，陽信侯，國於南陽新野。惲，於粉翻。〕</font></font><font size=4px>息夫躬既親近，數進見言事，</font><font size=4px color="#009090"><font size=4px>〔近，其靳翻。數，所角翻。見，賢遍翻。〕</font></font><font size=4px>議論無所避，上疏歷詆公卿大臣。眾畏其口，見之仄目。

 　　上使中黃門</font><font size=4px color="#009090"><font size=4px>〔續漢志：中黃門比百石，掌給事禁中。〕</font></font><font size=4px>發武庫兵前後十輩，送董賢及上乳母王阿舍。執金吾毋將隆奏言：「武庫兵器，天下公用。國家武備，繕治造作，皆度大司農錢。</font><font size=4px color="#009090"><font size=4px>〔毋將，複姓。治，直之翻。蘇林曰：用度皆出大司農。〕</font></font><font size=4px>大司農錢，自乘輿不以給共養；共養勞賜，一出少府。</font><font size=4px color="#009090"><font size=4px>〔乘，繩證翻。師古曰：共，音居用翻。養，音弋尚翻。勞，郎到翻。〕</font></font><font size=4px>蓋不以本臧給末用，不以民力共浮費，</font><font size=4px color="#009090"><font size=4px>〔臧，古藏字通，音徂浪翻。師古曰：共，讀曰供；下同。〕</font></font><font size=4px>別公私，示正路也。</font><font size=4px color="#009090"><font size=4px>〔別，彼列翻。〕</font></font><font size=4px>古者諸侯、方伯得顓征伐，乃賜斧鉞，</font><font size=4px color="#009090"><font size=4px>〔禮記曰：諸侯賜斧鉞，然後征。王制：八州八伯，謂之方伯，各統其州之國。〕</font></font><font size=4px>漢家邊吏職任距寇，亦賜武庫兵，皆任事然後蒙之。</font><font size=4px color="#009090"><font size=4px>〔任，音壬。〕</font></font><font size=4px>春秋之誼，家不臧甲，</font><font size=4px color="#009090"><font size=4px>〔春秋公羊傳載孔子墮三都之言。臧，與藏通；讀從平聲。〕</font></font><font size=4px>所以抑臣威，損私力也。今賢等便僻弄臣，</font><font size=4px color="#009090"><font size=4px>〔便，頻連翻。〕</font></font><font size=4px>私恩微妾，而以天下公用給其私門，契國威器，共其家備，</font><font size=4px color="#009090"><font size=4px>〔李奇曰：契，缺也。晉灼曰：契，取也。師古曰：李說是也；音詰結翻。〕</font></font><font size=4px>民力分於弄臣，武兵設於微妾，建立非宜，以廣驕僭，非所以示四方也。孔子曰：『奚取於三家之堂！』</font><font size=4px color="#009090"><font size=4px>〔師古曰：論語云：三家者以雍徹。孔子曰：「相維辟公，天子穆穆，奚取於三家之堂！」言以雍徹食乃天子之禮，何為在三家之堂也。三家，謂魯叔孫、仲孫、季孫也。余謂隆引孔子之言，以謂武庫兵器不當以共臣妾之家，猶歌雍不當在三家之堂也。〕</font></font><font size=4px>臣請收還武庫。」上不說。</font><font size=4px color="#009090"><font size=4px>〔說，讀曰悅。〕</font></font><font size=4px>

 　　頃之，傅太后使謁者賤買執金吾官婢八人，隆奏言：「買賤，請更平直。」</font><font size=4px color="#009090"><font size=4px>〔漢書作「賈賤」。賈，讀曰價；下同。〕</font></font><font size=4px>上於是制詔丞相、御史：「隆位九卿，既無以匡朝廷之不逮，而反奏請與永信宮爭貴賤之賈，</font><font size=4px color="#009090"><font size=4px>〔傅太后稱永信宮。〕</font></font><font size=4px>傷化失俗。以隆前有安國之言，左遷為沛郡都尉。」初，成帝末，隆為諫大夫，嘗奏封事言：「古者選諸侯入為公卿，以褒功德，</font><font size=4px color="#009090"><font size=4px>〔如衛武公、鄭武公、莊公是也。〕</font></font><font size=4px>宜徵定陶王使在國邸，以填萬方。」</font><font size=4px color="#009090"><font size=4px>〔師古曰：填，讀曰鎮；音竹刃翻。〕</font></font><font size=4px>故上思其言而宥之。

 　　諫大夫渤海鮑宣上書曰：</font><font size=4px color="#009090"><font size=4px>〔姓譜：鮑，本自夏禹之裔，因封為鮑氏。齊之鮑氏，世為上卿。〕</font></font><font size=4px>「竊見孝成皇帝時，外親持權，人人牽引所私以充塞朝廷，</font><font size=4px color="#009090"><font size=4px>〔塞，悉則翻。〕</font></font><font size=4px>妨賢人路，濁亂天下，奢泰亡度，</font><font size=4px color="#009090"><font size=4px>〔亡，古無字通。〕</font></font><font size=4px>窮困百姓，是以日食且十，彗星四起。</font><font size=4px color="#009090"><font size=4px>〔日食十，註已見三十二卷元延二年。建始元年，星孛于營室，元延元年，星孛于營室，元延元年，星孛于東并，後又晨出東方，十三日，又夕見西方，是四起也。彗，祥歲翻，延芮翻，又徐醉翻。〕</font></font><font size=4px>危亡之徵，陛下所親見也；今奈何反覆劇於前乎！</font><font size=4px color="#009090"><font size=4px>〔「覆」，當作「復」；劇，增也，甚也。〕</font></font><font size=4px>

 　　今民有七亡：</font><font size=4px color="#009090"><font size=4px>〔師古曰：亡，謂失其作業也。〕</font></font><font size=4px>陰陽不和，水旱為災，一亡也；縣官重責更賦租稅，二亡也；</font><font size=4px color="#009090"><font size=4px>〔師古曰：更，謂為更卒也，音工衡翻。〕</font></font><font size=4px>貪吏並公，受取不已，三亡也；</font><font size=4px color="#009090"><font size=4px>〔師古曰：並，依也，音步浪翻。〕</font></font><font size=4px>豪強大姓，蠶食亡厭，四亡也；</font><font size=4px color="#009090"><font size=4px>〔亡厭，上古無字通；下音於鹽翻。〕</font></font><font size=4px>苛吏繇役，失農桑時，五亡也；</font><font size=4px color="#009090"><font size=4px>〔繇，古傜字通。〕</font></font><font size=4px>部落鼓鳴，男女遮列，六亡也；</font><font size=4px color="#009090"><font size=4px>〔師古曰：言聞桴鼓之聲，以為有盜賊，皆當遮列而追捕。〕</font></font><font size=4px>盜賊劫略，取民財物，七亡也。七亡尚可，又有七死：酷吏毆殺，一死也；</font><font size=4px color="#009090"><font size=4px>〔師古曰：毆，擊也，音一口翻。〕</font></font><font size=4px>治獄深刻，二死也；</font><font size=4px color="#009090"><font size=4px>〔治，直之翻。〕</font></font><font size=4px>冤陷亡辜，三死也；</font><font size=4px color="#009090"><font size=4px>〔亡，古無字通；下同。〕</font></font><font size=4px>盜賊橫發，四死也；</font><font size=4px color="#009090"><font size=4px>〔師古曰：橫，音戶孟翻。〕</font></font><font size=4px>怨讎相殘，五死也；歲惡饑餓，六死也；時氣疾疫，七死也。</font><font size=4px color="#009090"><font size=4px>〔天有六氣，陰、陽、風、雨、晦、明也。分為四時，序為五節，過則為災而生疾疫，亦非時之氣所為也。〕</font></font><font size=4px>民有七亡而無一得，欲望國安，誠難；民有七死而無一生，欲望刑措，誠難。此非公卿、守相貪殘成化之所致邪！

 　　群臣幸得居尊官，食重祿，豈有肯加惻隱於細民，助陛下流教化者邪！</font><font size=4px color="#009090"><font size=4px>〔師古曰：惻隱，皆痛也。〕</font></font><font size=4px>志但在營私家，稱賓客，為姦利而已。</font><font size=4px color="#009090"><font size=4px>〔師古曰：務稱賓客所求也。稱，尺證翻。〕</font></font><font size=4px>以苟容曲從為賢，以拱默尸祿為智，</font><font size=4px color="#009090"><font size=4px>〔拱默，拱手而默然不言也。師古曰：尸，主也；不憂其職，但主食祿而已。〕</font></font><font size=4px>謂如臣宣等為愚。陛下擢臣巖穴，誠冀有益豪毛，豈徒使臣美食大官、重高門之地哉！</font><font size=4px color="#009090"><font size=4px>〔晉灼曰：高門，殿名也。師古曰：在未央宮中，余謂宣蓋言徒知養賢為朝廷之重，而不計其有益於時與否。〕</font></font><font size=4px>

 　　天下，乃皇天之天下也。陛下上為皇天子，下為黎庶父母，為天牧養元元，</font><font size=4px color="#009090"><font size=4px>〔為天之為，于偽翻。〕</font></font><font size=4px>視之當如一，合尸鳩之詩。</font><font size=4px color="#009090"><font size=4px>〔師古曰：尸鳩，曹國風之篇也。其詩曰：尸鳩在桑，其子七兮，淑人君子，其儀一兮。言尸鳩養其子七，平均如一，善人君子布德施惠亦當然也。毛氏曰：尸鳩，秸鞠也。尸鳩之養其子，朝從上下，暮從下上，平均如一。秸，音居八翻，又音吉。〕</font></font><font size=4px>今貧民菜食不厭，衣又穿空，</font><font size=4px color="#009090"><font size=4px>〔師古曰：厭，飽足也。空，孔也。穿空，言破敝也。〕</font></font><font size=4px>父子、夫婦不能相保，誠可為酸鼻。陛下不救，將安所歸命乎！奈何獨養外親與幸臣董贀，多賞賜，以大萬數，使奴從、賓客，漿酒藿肉，</font><font size=4px color="#009090"><font size=4px>〔劉德曰：視酒如漿，視肉如藿也。師古曰：藿，豆葉也，貧人茹之。從，才用翻。〕</font></font><font size=4px>蒼頭廬兒，皆用致富，</font><font size=4px color="#009090"><font size=4px>〔孟康曰：黎民、黔首，黔、黎，皆黑也；下民陰類，故以黑為號。漢名奴為蒼頭，非純黑，以別於良人也。諸給事殿中者所居為廬，蒼頭侍從，因呼為廬兒。臣瓚曰：漢儀注，官奴給書計，從侍中已下為蒼頭青幘。〕</font></font><font size=4px>非天意也！

 　　及汝昌侯傅商，亡功而封。</font><font size=4px color="#009090"><font size=4px>〔古亡、無字通；下同。〕</font></font><font size=4px>夫官爵非陛下之官爵，乃天下之官爵也。陛下取非其官，官非其人，</font><font size=4px color="#009090"><font size=4px>〔師古曰：此官不當加於此人，此人不當受此官也。〕</font></font><font size=4px>而望天說民服，豈不難哉！</font><font size=4px color="#009090"><font size=4px>〔說，讀曰悅。〕</font></font><font size=4px>方陽侯孫寵，宜陵侯息夫躬，辯足以移眾，強可用獨立，姦人之雄，惑世尤劇者也，宜以時罷退；及外親幼童未通經術者，皆宜令休，就師傅。急徵故大司馬傅喜，使領外親；故大司空何武、師丹，故丞相孔光，故左將軍彭宣，經皆更博士，</font><font size=4px color="#009090"><font size=4px>〔言經學有師法也。更，工衡翻。〕</font></font><font size=4px>位皆歷三公；龔勝為司直，郡國皆慎選舉；</font><font size=4px color="#009090"><font size=4px>〔司直，掌佐丞相舉不法。勝守正不阿，郡國懼為所舉奏，故皆慎於選舉。〕</font></font><font size=4px>可大委任也。陛下前以小不忍退武等，</font><font size=4px color="#009090"><font size=4px>〔師古曰：少有不快於心，不能忍也。〕</font></font><font size=4px>海內失望。陛下尚能容亡功德者甚眾，曾不能忍武等邪！治天下者，當用天下之心為心，</font><font size=4px color="#009090"><font size=4px>〔治，直之翻。〕</font></font><font size=4px>不得自專快意而已也。」宣語雖刻切，上以宣名儒，優容之。

 　　 匈奴單于上書願朝五年。</font><font size=4px color="#009090"><font size=4px>〔朝，直遙翻；下同。〕</font></font><font size=4px>時帝被疾，</font><font size=4px color="#009090"><font size=4px>〔被，皮義翻。〕</font></font><font size=4px>或言：「匈奴從上游來厭人；</font><font size=4px color="#009090"><font size=4px>〔服虔曰：游，猶流也。河水從西北來，故曰上游也。 師古曰：上游，亦總謂地形耳，不必係於河水也。厭，音一涉翻。厭，勝也。〕</font></font><font size=4px>自黃龍、竟寧時，單本朝中國，輒有大故。」</font><font size=4px color="#009090"><font size=4px>〔師古曰：大故，謂國之大喪。〕</font></font><font size=4px>上由是難之，以問公卿，亦以為虛費府帑，</font><font size=4px color="#009090"><font size=4px>〔師古曰：府，物所聚也。帑，藏金帛之所也。帑，音他莽翻；又音奴。〕</font></font><font size=4px>可且勿許。單于使辭去，未發，</font><font size=4px color="#009090"><font size=4px>〔已辭而未行也。使，疏吏翻。〕</font></font><font size=4px>黃門郎揚雄上書諫曰：「臣聞六經之治，貴於未亂；兵家之勝，貴於未戰；</font><font size=4px color="#009090"><font size=4px>〔書周官曰：制治于未亂。兵法曰：戰不必勝，不苟接刃。師古曰：已亂而後治之，戰鬭而後獲勝，則不足貴。治，直吏翻。〕</font></font><font size=4px>二者皆微，</font><font size=4px color="#009090"><font size=4px>〔師古曰：微，謂精妙也。〕</font></font><font size=4px>然而大事之本，不可不察也。今單本上書求朝，國家不許而辭之，臣愚以為漢與匈奴從此隙矣。</font><font size=4px color="#009090"><font size=4px>〔言嫌隙從此而開也。〕</font></font><font size=4px>匈奴本五帝所不能臣，三王所不能制，其不可使隙明甚。臣不敢遠稱，請引秦以來明之：

 　　以秦始皇之強，蒙恬之威，然不敢窺西河，乃築長城以界之。</font><font size=4px color="#009090"><font size=4px>〔蒙恬斥逐匈奴，以北河為竟，漢朔方郡地是也。若西河，則漢武威、張掖、敦煌、酒泉地是也。秦不能取，築長城，起臨洮以界之。〕</font></font><font size=4px>會漢初興，以高祖之威靈，三十萬眾困於平城，</font><font size=4px color="#009090"><font size=4px>〔事見十一卷高帝七年。〕</font></font><font size=4px>時奇譎之士、石畫之臣甚眾，</font><font size=4px color="#009090"><font size=4px>〔鄧展曰：石，大也。師古曰：石，言堅固如石也。畫，計策也，音獲。〕</font></font><font size=4px>卒其所以脫者，世莫得而言也。</font><font size=4px color="#009090"><font size=4px>〔師古曰：卒，終也。莫得而言，謂自免之計，其事醜惡，故不傳。卒，子恤翻。〕</font></font><font size=4px>又高后時，匈奴悖慢，大臣權書遺之，然後得解。</font><font size=4px color="#009090"><font size=4px>〔事見十二卷惠帝三年。杜佑曰：以權道為書，順辭以答。遺，于季翻。〕</font></font><font size=4px>及孝文時，匈奴侵暴北邊，候騎至雍、甘泉，京師大駭，發三將軍屯棘門、細柳、霸上以備之，數月乃罷。</font><font size=4px color="#009090"><font size=4px>〔事見十五卷文帝後六年。雍，於用翻。〕</font></font><font size=4px>孝武即位，設馬邑之權，欲誘匈奴，徒費財勞師，一虜不可得見，況單于之面乎！</font><font size=4px color="#009090"><font size=4px>〔事見十七卷武帝元光二年。言欲見匈奴一人且不可得，況使單于面來獻見乎！〕</font></font><font size=4px>其後深惟社稷之計，規恢萬載之策，</font><font size=4px color="#009090"><font size=4px>〔載，子亥翻。〕</font></font><font size=4px>乃大興師數十萬，使衛青、霍去病操兵，前後十餘年，於是浮西河，絕大幕，破窴顏，襲王庭，窮極其地，追奔逐北，封狼居胥山，禪於姑衍，以臨瀚海，虜名王、貴人以百數；自是之後，匈奴震怖，益求和親，然而未肯稱臣也。</font><font size=4px color="#009090"><font size=4px>〔事並見武帝紀。操，千高翻。窴，音填。怖，普布翻。〕</font></font><font size=4px>

 　　且夫前世豈樂傾無量之費，役無罪之人，快心狼望之北哉﹖</font><font size=4px color="#009090"><font size=4px>〔師古曰：狼望，匈奴中地名。余謂邊人謂舉燧為狼煙。狼望，謂狼煙候望之地。樂，音洛。〕</font></font><font size=4px>以為不壹勞者不久逸，不暫費者不永寧，是以忍百萬之師以摧餓虎之喙，</font><font size=4px color="#009090"><font size=4px>〔師古曰：喙，口也。摧百萬之師於獸口也。喙，許穢翻。余謂順文而為說，其義自通。唐諱虎，故師古改曰獸。〕</font></font><font size=4px>運府庫之財填盧山之壑而不悔也。</font><font size=4px color="#009090"><font size=4px>〔師古曰：盧山，匈奴中山也。余按衛青薨，起冢象盧山。青唯絕幕至窴顏山耳，或者窴顏山即盧山歟﹖孟康曰：盧山，單于南庭也。〕</font></font><font size=4px>至本始之初，匈奴有桀心，</font><font size=4px color="#009090"><font size=4px>〔師古曰：桀，堅也；言其起立不順。〕</font></font><font size=4px>欲掠烏孫，侵公主，乃發五將之師十五萬騎以擊之，時鮮有所獲，徒奮揚威武，明漢兵若雷風耳！雖空行空反，尚誅兩將軍，</font><font size=4px color="#009090"><font size=4px>〔事見二十四卷宣帝本始三年。鮮，息踐翻。兵若雷風，言師速而疾，風驅霆行，一過而不留也。〕</font></font><font size=4px>故北狄不服，中國未得高枕安寢也。</font><font size=4px color="#009090"><font size=4px>〔枕，職任翻。〕</font></font><font size=4px>逮至元康、神爵之間，大化神明，鴻恩溥洽，而匈奴內亂，五單于爭立，日逐、呼韓邪攜國歸死，扶伏稱臣，</font><font size=4px color="#009090"><font size=4px>〔事並見宣帝紀。歸死者，歸死命於漢也。扶伏，猶言匍匐也。師古曰：伏，音蒲北翻。〕</font></font><font size=4px>然尚羈縻之，計不顓制。</font><font size=4px color="#009090"><font size=4px>〔師古曰：顓，與專同。專制，謂以為臣妾也。〕</font></font><font size=4px>自此之後，欲朝者不距，</font><font size=4px color="#009090"><font size=4px>〔朝，直遙翻。〕</font></font><font size=4px>不欲者不強。</font><font size=4px color="#009090"><font size=4px>〔師古曰：強，音其兩翻。〕</font></font><font size=4px>何者﹖外國天性忿鷙，形容魁健，負力怙氣，難化以善，易肄以惡，</font><font size=4px color="#009090"><font size=4px>〔師古曰：鷙，音竹二翻。鷙，狠也。魁，大也。負，恃也。余謂肄，習也，言易習於為惡也。〕</font></font><font size=4px>其強難詘，</font><font size=4px color="#009090"><font size=4px>〔詘，與屈同。〕</font></font><font size=4px>其和難得。故未服之時，勞師遠攻，傾國殫貨，伏尸流血，破堅拔敵，如彼之難也；既服之後，慰薦撫循，交接賂遺，威儀俯仰，如此之備也。往時嘗屠大宛之城，</font><font size=4px color="#009090"><font size=4px>〔事見二十一卷武帝太初三年。宛，於元翻。〕</font></font><font size=4px>蹈烏桓之壘，</font><font size=4px color="#009090"><font size=4px>〔事見二十三卷昭帝元鳳三年。〕</font></font><font size=4px>探姑繒之壁，</font><font size=4px color="#009090"><font size=4px>〔事見二十三卷昭帝始元四年。探，吐南翻。〕</font></font><font size=4px>藉蕩姐之場，</font><font size=4px color="#009090"><font size=4px>〔劉德曰：蕩姐，羌屬。師古曰：藉，猶蹈也。姐，音紫。余據元帝永光三年，隴西羌艪姐反，豈是邪﹖〕</font></font><font size=4px>艾朝鮮之旃，</font><font size=4px color="#009090"><font size=4px>〔事見二十一卷武帝元封三年。師古曰：艾，讀曰刈。刈，絕也。朝，音潮。〕</font></font><font size=4px>拔兩越之旗，</font><font size=4px color="#009090"><font size=4px>〔見二十卷武帝元鼎六年。〕</font></font><font size=4px>近不過旬月之役，遠不離二時之勞，</font><font size=4px color="#009090"><font size=4px>〔師古曰：離，歷也。三月為一時。〕</font></font><font size=4px>固已犁其庭，</font><font size=4px color="#009090"><font size=4px>〔師古曰：犁，耕也。〕</font></font><font size=4px>掃其閭，郡縣而置之，雲徹席卷，後無餘災。</font><font size=4px color="#009090"><font size=4px>〔如雲之徹，如席之卷，天清地淨，無纖毫之塵翳也。〕</font></font><font size=4px>唯北狄為不然，真中國之堅敵也，三垂比之懸矣；</font><font size=4px color="#009090"><font size=4px>〔師古曰：懸，絕也。〕</font></font><font size=4px>前世重之茲甚，</font><font size=4px color="#009090"><font size=4px>〔師古曰：茲，益也。余謂茲，此也。茲甚，此為甚也。〕</font></font><font size=4px>未易可輕也。</font><font size=4px color="#009090"><font size=4px>〔易，以豉翻。〕</font></font><font size=4px>

 　　今單于歸義，懷款誠之心，欲離其庭，陳見于前，</font><font size=4px color="#009090"><font size=4px>〔離，力智翻。〕</font></font><font size=4px>此乃上世之遺策，神靈之所想望，國家雖費，不得已者也。柰何距以來厭之辭，</font><font size=4px color="#009090"><font size=4px>〔謂或于從上游來厭人也。〕</font></font><font size=4px>疏無日之期，</font><font size=4px color="#009090"><font size=4px>〔止其來朝，辭以他日，而無一定之期，則匈奴與漢疏。〕</font></font><font size=4px>消往昔之恩，開將來之隙！夫疑而隙之，使有恨心，負前言，緣往辭，歸怨於漢，</font><font size=4px color="#009090"><font size=4px>〔師古曰：言單于因緣往昔和好之辭以怨漢也。余謂負，恃也。負前言者，恃前者有和好之言也。〕</font></font><font size=4px>因以自絕，終無北面之心，威之不可，諭之不能，焉得不為大憂乎！</font><font size=4px color="#009090"><font size=4px>〔焉，於虔翻。〕</font></font><font size=4px>夫明者視於無形，聰者聽於無聲，誠先於未然，</font><font size=4px color="#009090"><font size=4px>〔先，悉薦翻。〕</font></font><font size=4px>即兵革不用而憂患不生。不然，壹有隙之後，雖智者勞心於內，辯者轂擊於外，</font><font size=4px color="#009090"><font size=4px>〔師古曰：轂擊，言使車交馳，其轂相擊也。轂，戶谷翻。〕</font></font><font size=4px>猶不若未然之時也。且往者圖西域，制車師，置城郭都護三十六國，</font><font size=4px color="#009090"><font size=4px>〔事並見武帝、宣帝紀。〕</font></font><font size=4px>豈</font><span class="h"><font size=4px>【章：乙十一行本「豈」上有「費歲以大萬計者」七字；孔本同；張校同；退齋校同。】</font></font><font size=4px>為康居、烏孫能踰白龍堆而寇西邊哉﹖</font><font size=4px color="#009090"><font size=4px>〔為，于偽翻；下同。〕</font></font><font size=4px>乃以制匈奴也。夫百年勞之，一日失之，費十而愛一，</font><font size=4px color="#009090"><font size=4px>〔謂向者不憚十分之費以制匈奴，今來朝之費十分之一耳，乃愛惜之。〕</font></font><font size=4px>臣竊為國不安也。</font><font size=4px color="#009090"><font size=4px>〔為，于偽翻。〕</font></font><font size=4px>唯陛下少留意於未亂、未戰，</font><font size=4px color="#009090"><font size=4px>〔少，詩沼翻。〕</font></font><font size=4px>以遏邊萌之禍！」</font><font size=4px color="#009090"><font size=4px>〔萌，與氓同，謂邊民也。〕</font></font><font size=4px>書奏，天子寤焉，召還匈奴使者，更報單于書而許之。</font><font size=4px color="#009090"><font size=4px>〔更，工衡翻，改也。〕</font></font><font size=4px>賜雄帛五十匹，黃金十斤。單于未發，會病，復遣使願朝明年；</font><font size=4px color="#009090"><font size=4px>〔復，扶又翻。〕</font></font><font size=4px>上許之。

 　　董賢貴幸日盛，丁、傅害其寵，孔鄉侯晏與息夫躬謀欲求居位輔政。會單于以病未朝，躬因是而上奏，</font><font size=4px color="#009090"><font size=4px>〔上，時掌翻。〕</font></font><font size=4px>以為：「單于當以十一月入塞，後以病為解，</font><font size=4px color="#009090"><font size=4px>〔師古曰：自解說云病。〕</font></font><font size=4px>疑有他變。烏孫兩昆彌弱，卑爰疐強盛，東結單于，遣子往侍，</font><font size=4px color="#009090"><font size=4px>〔事見上建平二年。疐，竹二翻。〕</font></font><font size=4px>恐其合勢以并烏孫；烏孫并，則匈奴盛而西域危矣。可令胡詐為卑爰疐使者來上書，欲因天子威告單于歸臣侍子，因下其章，</font><font size=4px color="#009090"><font size=4px>〔降，戶江翻。下，遐稼翻。〕</font></font><font size=4px>令匈奴客聞焉；則是所謂『上兵伐謀，</font><font size=4px color="#009090"><font size=4px>〔匈奴客，謂匈奴使者也。服虔曰：謀者，舉兵伐解之也。師古曰：此說非也，言知敵有謀者則以事而應之，沮其所為，不用兵革，所以為貴耳。上兵伐謀，其次伐交，孫武子之言。〕</font></font><font size=4px>其次伐交』者也。」</font><font size=4px color="#009090"><font size=4px>〔師古曰：知敵有外交連結相援者，則間而誤之，令其解散也。〕</font></font><font size=4px>

 　　書奏，上引見躬，</font><font size=4px color="#009090"><font size=4px>〔見，賢遍翻；下屢見之見同。〕</font></font><font size=4px>召公卿、將軍大議。左將軍公孫祿以為：「中國常以威信懷伏夷狄，躬欲逆詐，</font><font size=4px color="#009090"><font size=4px>〔逆詐者，敵之詐謀未見，欲迎測其情也。〕</font></font><font size=4px>進不信之謀；不可評。且匈奴賴先帝之德，保塞稱藩；今單于以病病不任奉朝賀，遣使自陳，不失臣子之禮。</font><font size=4px color="#009090"><font size=4px>〔任，音壬。〕</font></font><font size=4px>臣祿自保沒身不見匈奴為邊竟憂也！」</font><font size=4px color="#009090"><font size=4px>〔竟，讀曰境。〕</font></font><font size=4px>躬掎祿曰：</font><font size=4px color="#009090"><font size=4px>〔師古曰：掎，從後引之也。謂引躡其言也；音居綺翻。〕</font></font><font size=4px>「臣為國家計，</font><font size=4px color="#009090"><font size=4px>〔為，于偽翻。〕</font></font><font size=4px>冀先謀將然，</font><font size=4px color="#009090"><font size=4px>〔師古曰：謂彼欲有其事，則為謀策以壞之。〕</font></font><font size=4px>豫圖未形，</font><font size=4px color="#009090"><font size=4px>〔師古曰：圖，謀也。未有形兆而圖之。〕</font></font><font size=4px>為萬世慮。而祿欲以其犬馬齒保目所見。臣與祿異議，未可同日語也！」上曰：「善！」乃罷群臣，獨與躬議。

 　　躬因建言：「災異屢見，恐必有非常之變，可遣大將軍行邊兵，敕武備，</font><font size=4px color="#009090"><font size=4px>〔師古曰：行，音下孟翻。敕，整也。〕</font></font><font size=4px>斬一郡守以立威，震四夷，</font><font size=4px color="#009090"><font size=4px>〔守，手又翻。〕</font></font><font size=4px>因此厭應變異。」</font><font size=4px color="#009090"><font size=4px>〔師古曰：厭，音一涉翻。〕</font></font><font size=4px>上然之，以問丞相嘉，對曰：「臣聞動民以行不以言，</font><font size=4px color="#009090"><font size=4px>〔行，下孟翻。〕</font></font><font size=4px>應天以實不以文，下民微細，猶不可詐，抂於上天神明而可欺哉！天之見異，</font><font size=4px color="#009090"><font size=4px>〔師古曰：見，謂顯示也。〕</font></font><font size=4px>所以敕戒人君，欲令覺悟反正，推誠行善，民心說而天意得矣！</font><font size=4px color="#009090"><font size=4px>〔說，讀曰悅。〕</font></font><font size=4px>辯士見一端，或妄以意傅著星曆，</font><font size=4px color="#009090"><font size=4px>〔師古曰：傅，讀曰附。著，音治略翻。〕</font></font><font size=4px>虛造匈奴、</font><span class="h"><font size=4px>【章：乙十一行本「奴」下有「烏孫」二字；孔本同。】</font></font><font size=4px>西羌之難，</font><font size=4px color="#009090"><font size=4px>〔難，乃旦翻。〕</font></font><font size=4px>謀動干戈，設為權變，非應天之道也。守相有罪，</font><font size=4px color="#009090"><font size=4px>〔相，息亮翻。〕</font></font><font size=4px>車馳詣闕，交臂就死，恐懼如此，而談說者欲動安之危，</font><font size=4px color="#009090"><font size=4px>〔師古曰：之，往也。言搖動安全之計，往就危殆也。〕</font></font><font size=4px>辯口快耳，其實未可從。夫議政者，苦其讇諛、傾險、辯惠、深刻也。</font><font size=4px color="#009090"><font size=4px>〔讇，古諂字。〕</font></font><font size=4px>昔秦繆公不從百里奚、蹇叔之言，以敗其師，其悔過自責，疾詿誤之臣，思黃髮之言，名垂於後世。</font><font size=4px color="#009090"><font size=4px>〔秦穆公欲襲鄭，蹇叔、百里奚諫，不聽，遂出師；晉襄公要而敗諸殽。還歸，作秦誓以悔過，其辭曰：惟古之謀人，則曰未就予忌；惟今之謀人，姑將以為親。雖則云然，尚猷詢茲黃髮，則罔所愆。又曰：惟截截善諞言，俾君子易辭，我皇多有之，昧昧我思之。敗，補邁翻。詿，戶卦翻。〕</font></font><font size=4px>願陛下觀覽古戒，反覆參考，無以先入之語為主！」</font><font size=4px color="#009090"><font size=4px>〔師古曰：謂躬為此計先入於帝耳。〕</font></font><font size=4px>上不聽。</font><font size=4px color="#009090"><font size=4px>〔為董賢沮躬策、躬遂得罪張本。〕</font></font><font size=4px>

 　　人，姑將以為親。雖則云然，尚猷詢茲黃髮，則罔所愆。又曰：惟截截善諞言，俾君子易辭，我皇多有之，昧昧我思之。</font><font size=4px color="#009090"><font size=4px>〔敗，補邁翻。詿，戶卦翻。〕</font></font><font size=4px>願陛下觀覽古戒，反覆參考，無以先入之語為主！」</font><font size=4px color="#009090"><font size=4px>〔師古曰：謂躬為此計先入於帝耳。〕</font></font><font size=4px>上不聽。</font><font size=4px color="#009090"><font size=4px>〔為董賢沮躬策、躬遂得罪張本。〕</font></font><font size=4px>
</font><!--/HTMLBUILERPART0--><font size=4px>