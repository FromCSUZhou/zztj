<font size=4px>　　汉纪二十　起昭阳作噩，尽屠维单阏，凡七年。

 　　孝元皇帝上</font><font size=4px color="#009090"><font size=4px>〔荀悅曰：諱「奭」之字曰「盛」。應劭曰：諡法：行義悅民曰元。〕</font></font><font size=4px>

 　　初元元年（癸酉、前四八）

 　　春，正月，辛丑，葬孝宣皇帝于杜陵；</font><font size=4px color="#009090"><font size=4px>〔臣瓒曰：自崩至葬凡二十八日。杜陵在长安南五十里。〕</font></font><font size=4px>赦天下。

 　　三月，丙午，立皇后王氏，封后父禁为阳平侯。</font><font size=4px color="#009090"><font size=4px>〔恩泽侯表，阳平侯食邑于东郡。〕</font></font><font size=4px>

 　　以三辅、太常、郡国公田及苑可省者振业贫民；</font><font size=4px color="#009090"><font size=4px>〔太常掌诸陵邑，故亦有公田苑。师古曰：振业，振起之令有作业。〕</font></font><font size=4px>赀不满千钱者，赋贷种、食。</font><font size=4px color="#009090"><font size=4px>〔师古曰：赋，给与之也。贷，假也。种，音之勇翻。贾公彦曰：种食者，或为种子，或为食用。〕</font></font><font size=4px>

 　　封外祖平恩戴侯同产弟子中常侍许嘉为平恩侯。</font><font size=4px color="#009090"><font size=4px>〔文颖曰：戴侯，许广汉。諡法，礼不愆曰戴。余按广汉先坐腐刑，及薨，无后；今以嘉绍封。百官表：侍中、中常侍皆加官。西都参用士人，东都始以宦者为中常侍。〕</font></font><font size=4px>

 　　夏，六月，以民疾疫，令太官损膳，减乐府员，省苑马，以振困乏。</font><font size=4px color="#009090"><font size=4px>〔乐府员大凡八百二十九人，武帝所立。汉官仪：牧师诸苑三十六所，分置北边、西边，养马三十万匹。〕</font></font><font size=4px>

 　　关</font><span class="h"><font size=4px>【章：乙十一行本"关"上有"秋九月"三字；孔本同；传校同。】</font></font><font size=4px>东郡、国十一大水，饥，或人相食；转旁郡钱谷以相救。

 　　上素闻琅邪王吉、贡禹皆明经洁行，</font><font size=4px color="#009090"><font size=4px>〔姓谱：贡姓，子贡之后。行，下孟翻。〕</font></font><font size=4px>遣使者征之。吉道病卒。禹至，拜为谏大夫。上数虚己问以政，</font><font size=4px color="#009090"><font size=4px>〔易咸卦，君子以虚受人。师古曰：虚己，谓听受其言也。数，所角翻。〕</font></font><font size=4px>禹奏言："古者人君节俭，什一而税，无他赋役，故家给人足。高祖、孝文、孝景皇帝，宫女不过十余人，厩马百余匹。后世争为奢侈，转转益甚；臣下亦稍放效。</font><font size=4px color="#009090"><font size=4px>〔师古曰：于，音甫往翻；下同。〕</font></font><font size=4px>臣愚以为如太古难，宜少放古以自节焉。</font><font size=4px color="#009090"><font size=4px>〔少，诗沼翻。〕</font></font><font size=4px>方今宫室已定，无可柰何矣；其余尽可减损。故时齐三服官，输物不过十笥；</font><font size=4px color="#009090"><font size=4px>〔李斐曰：齐国旧有三服之官，春献冠帻縰，为首服，纨素为冬服，轻绡为夏服，凡三。如淳曰：地理志曰：齐冠带天下。胡公曰：服官，主作文绣以给衮龙之服。地理志，襄邑亦有服官。师古曰：齐三服官，李说是也。縰，与纚同，音山尔翻，即今之方目紗也。纨素，今之绢也。轻绡，今之轻紗也。襄邑自出文绣，非齐三服也。〕</font></font><font size=4px>方今齐三服官，作工各数千人，一岁费数巨万。</font><font size=4px color="#009090"><font size=4px>〔万万为巨万。〕</font></font><font size=4px>厩马食粟将万匹。武帝时，又多取好女至数千人，以填后宫。及弃天下，多藏金钱、财物，鸟兽、鱼鼈凡百九十物；又皆以后宫女置于园陵。至孝宣皇帝时，陛下恶有所言，</font><font size=4px color="#009090"><font size=4px>〔师古曰：不能自言减省之事。恶，乌路翻。恶有所言者，恶以天俭其亲。此语承上园陵事。〕</font></font><font size=4px>群臣亦随故事，甚可痛也！故使天下承化，取女皆大过度：</font><font size=4px color="#009090"><font size=4px>〔师古曰：取，读曰娶。〕</font></font><font size=4px>诸侯妻妾或至数百人，豪富吏民畜歌者至数十人，</font><font size=4px color="#009090"><font size=4px>〔此所谓取女过度也。〕</font></font><font size=4px>是以内多怨女，外多旷夫。</font><font size=4px color="#009090"><font size=4px>〔师古曰：旷，空也。室家空也。〕</font></font><font size=4px>及众庶葬埋，皆虚地上以实地下。其过自上生，</font><font size=4px color="#009090"><font size=4px>〔师古曰：自，从也。上，谓天子也。〕</font></font><font size=4px>皆在大臣循故事之罪也。唯陛下深察古道，从其俭者：大减损乘舆服御器物，三分去二；</font><font size=4px color="#009090"><font size=4px>〔乘，绳证翻。去，羌吕翻。〕</font></font><font size=4px>择后宫贤者，留二十人，余悉归之，及诸陵园女无子者，宜悉遣；</font><font size=4px color="#009090"><font size=4px>〔汉制：天子晏驾，后宫送葬，因留奉陵寝。〕</font></font><font size=4px>廏马可无过数十匹，独舍长安城南苑地，以为田猎之囿。</font><font size=4px color="#009090"><font size=4px>〔师古曰：舍，置也。独留置之，其余皆废去。舍，读曰舍。〕</font></font><font size=4px>以方今天下饥馑，可无大自损减以救之，称天意乎！天生圣人，盖为万民，非独使自娱乐而已也。"</font><font size=4px color="#009090"><font size=4px>〔称，尺证翻。为，于伪翻。乐，音洛。〕</font></font><font size=4px>天子纳善其言，下诏，今诸宫馆希御幸者勿缮治；</font><font size=4px color="#009090"><font size=4px>〔治，直之翻。〕</font></font><font size=4px>太仆减谷食马；水衡减肉食兽。</font><font size=4px color="#009090"><font size=4px>〔太仆，掌舆马。汉旧仪云：天子六廏，未央、丞华、辂軨、骑马、騊駼、大廏也；马皆万匹。水衡都尉，掌上林苑，禽兽属焉。师古曰：缮，补也。减，谓损其数。省者，全去之。〕</font></font><font size=4px>

 　　臣光曰：忠臣之事君也，責其所難，則其易者不勞而正；</font><font size=4px color="#009090"><font size=4px>〔易，以豉翻。〕</font></font><font size=4px>補其所短，則其長者不勸而遂。孝元踐位之初，虛心以問禹，禹宜先其所急，後其所緩。然則優游不斷，</font><font size=4px color="#009090"><font size=4px>〔先、後，皆去聲。斷，丁亂翻。〕</font></font><font size=4px>讒佞用權，當時之大患也，而禹不以為言；恭謹節儉，孝元之素志也，而禹孜孜言之；何哉！使禹之智不足不知，烏得為賢！知而不言，為罪愈大矣。

 　　匈奴呼韩邪单于复上书，言民众困乏。</font><font size=4px color="#009090"><font size=4px>〔复，扶又翻。〕</font></font><font size=4px>诏云中、五原邵转谷二万斛以给之。

 　　是岁，初置戊己校尉，使屯田车师故地。</font><font size=4px color="#009090"><font size=4px>〔师古曰：戊己校尉者，镇安西域，无常治处，亦犹甲乙等各有方位，而戊与己四季寄王，故以名官也。时有戊校尉，又有己校尉。一说：戊与己位在中央，今所置校尉在三十六国之中，故曰戊己也。余谓车师之地不在三十六国之中，当从师古前说为是。宣帝元康二年，以车师地与匈奴。今匈奴款附，故复屯田故地。〕</font></font><font size=4px>

 　　二年（甲戌、前四七）

 　　春，正月，上行幸甘泉，郊泰畤。</font><font size=4px color="#009090"><font size=4px>〔畤，音止。〕</font></font><font size=4px>乐陵侯史高以外属领尚书事，前将军萧望之、光禄大夫周堪为之副。望之名儒，与堪皆以师傅旧恩，天子任之，数宴见，言治乱，陈王事。</font><font size=4px color="#009090"><font size=4px>〔事，所角翻。见贤遍翻。治，直吏翻。陈王者之事。〕</font></font><font size=4px>望之选白宗室明经有行</font><font size=4px color="#009090"><font size=4px>〔行，下孟翻。〕</font></font><font size=4px>散骑、谏大夫刘更生给事中，</font><font size=4px color="#009090"><font size=4px>〔明经有行，言其通于经术，且行修饬也。百官表曰：散骑加官；骑并乘舆车。师古曰：并，音步浪翻。骑而散从，无常职也。给事中，给事禁中也。散，悉亶翻。〕</font></font><font size=4px>与侍中金敞并拾遣左右。四人同心谋议，劝导上古制，多所欲匡正；下甚乡纳之。</font><font size=4px color="#009090"><font size=4px>〔师古曰：乡，读曰向。意信向之而纳用其言。〕</font></font><font size=4px>史高充位而已，由此与望之有隙。

 　　中書令弘恭、</font><font size=4px color="#009090"><font size=4px>〔弘，姓也。衛有大夫弘演。〕</font></font><font size=4px>僕射石顯，自宣帝時久典樞機，明習文法；</font><font size=4px color="#009090"><font size=4px>〔續漢志：尚書令，承秦所置；武帝用宦者，更為中書謁者令。成帝用士人，復故。令掌凡選署及奏下尚書曹文書眾事。僕射，署尚書事，令不在則奏下眾事。辯已見前。〕</font></font><font size=4px>帝即位多疾，以顯久典事，中人無外黨，</font><font size=4px color="#009090"><font size=4px>〔師古曰：少骨肉之親，無婚姻之家也。〕</font></font><font size=4px>精專可信任，遂委以政，事無大小，因顯白決，</font><font size=4px color="#009090"><font size=4px>〔白，奏也。決，斷也。〕</font></font><font size=4px>貴幸傾朝，</font><font size=4px color="#009090"><font size=4px>〔朝，直遙翻。〕</font></font><font size=4px>百僚皆敬事顯。顯為人巧慧習事，能深得人主微指，內深賊，持詭辯，以中傷人，</font><font size=4px color="#009090"><font size=4px>〔師古曰：詭，違也。違道之辯。中，竹仲翻。〕</font></font><font size=4px>忤恨睚眦，輒被以危法；</font><font size=4px color="#009090"><font size=4px>〔忤，五故翻。睚，五懈翻。眦，仕懈翻。師古曰：被，加也，音皮義翻。危法，謂以法危殺之。〕</font></font><font size=4px>亦與車騎將軍高為表裏，議論常獨持故事，不從望之等。

 　　望之等患苦許、史縱，又疾恭、顯擅權，建白以為：「中書政本，國家樞機，</font><font size=4px color="#009090"><font size=4px>〔師古曰：建白者，立此議而白之。〕</font></font><font size=4px>宜以通明公正處之。</font><font size=4px color="#009090"><font size=4px>〔處，昌呂翻。〕</font></font><font size=4px>武帝游宴後庭，故用宦者，非古制也。宜罷中書宦官，應古不近刑人之義。」</font><font size=4px color="#009090"><font size=4px>〔師古曰：禮，刑人不在君側，故曰應古。近，其靳翻。〕</font></font><font size=4px>由是大與高、恭、顯忤。</font><font size=4px color="#009090"><font size=4px>〔師古曰：忤，謂相違逆也。忤，五故翻。〕</font></font><font size=4px>上初即位，謙讓，重改作，</font><font size=4px color="#009090"><font size=4px>〔師古曰：重，難也；未欲更置士人於中書也。〕</font></font><font size=4px>議久不定，出劉更生為宗正。</font><font size=4px color="#009090"><font size=4px>〔散騎、給事中，中朝官也；宗正，外朝官也，故云出。〕</font></font><font size=4px>

 　　望之、堪數薦名儒、茂材以備諫官，</font><font size=4px color="#009090"><font size=4px>〔數，所角翻。〕</font></font><font size=4px>會稽鄭朋陰欲附望之，</font><font size=4px color="#009090"><font size=4px>〔會，工外翻。〕</font></font><font size=4px>上書言車騎將軍高遣客為姦利郡國，及言許、史子弟罪過。章視周堪，</font><font size=4px color="#009090"><font size=4px>〔師古曰：視，讀曰示。以朋所奏之章示堪也。〕</font></font><font size=4px>堪白：「令朋待詔金馬門。」朋奏記望之曰：「今將軍規撫，云若管、晏而休，遂行日昃，至周、召乃留乎﹖</font><font size=4px color="#009090"><font size=4px>〔師古曰：問望之，立意當趣如管、晏而止，為欲恢廓其道，日昃不食，追周、召之蹟然後已乎﹖撫，讀曰模，其字從木。〕</font></font><font size=4px>若管、晏而休，則下走將歸延陵之皋，沒齒而已矣。</font><font size=4px color="#009090"><font size=4px>〔應劭曰：下走，僕也。張晏曰：吳公子札食邑延陵，薄吳王之行，棄國而耕於皋澤。朋云望之所為但如管、晏，則不處漢朝，將歸會稽，尋延陵之軌，隱耕皋澤之中也。師古曰：下走，自謙，言趨走之使也。沒齒，終身也。〕</font></font><font size=4px>如將軍興周、召之遺業，親日昃之兼聽，則下走其庶幾願竭區區奉萬分之一！」</font><font size=4px color="#009090"><font size=4px>〔召，讀曰邵。庶幾，居希翻。〕</font></font><font size=4px>望之始見朋，接待以意；</font><font size=4px color="#009090"><font size=4px>〔師古曰：與之相見，納用其說也。余謂接待以意者，推誠待之，接以殷勤。〕</font></font><font size=4px>後知其傾邪，絕不與通。朋，楚士，怨恨，</font><font size=4px color="#009090"><font size=4px>〔張晏曰：朋，會稽人，會稽并屬楚。蘇林曰：楚人脆急也。〕</font></font><font size=4px>更求入許、史，推所言許、史事，</font><font size=4px color="#009090"><font size=4px>〔推，吐雷翻。〕</font></font><font size=4px>曰：「皆周堪、劉更生教我；我關東人，何以知此！」於是侍中許章白見朋。</font><font size=4px color="#009090"><font size=4px>〔見，賢遍翻；下同。〕</font></font><font size=4px>朋出，揚言曰：「我見言前將軍小過五，大罪一。」</font><font size=4px color="#009090"><font size=4px>〔前將軍，謂望之也。〕</font></font><font size=4px>待詔華龍行汙穢，</font><font size=4px color="#009090"><font size=4px>〔師古曰：華，音胡化翻。姓也。行，下孟翻。〕</font></font><font size=4px>欲入堪等，堪等不納，亦與朋相結。

 　　恭、顯令二人告望之等謀欲罷車騎將軍，疏退許、史狀，</font><font size=4px color="#009090"><font size=4px>〔車騎將軍，謂史高。疏，與疎同。〕</font></font><font size=4px>侯望之出休日，</font><font size=4px color="#009090"><font size=4px>〔漢制：自三署郎以上入直禁中者，十日一出休沐。〕</font></font><font size=4px>令朋、龍上之。事下弘恭問狀，</font><font size=4px color="#009090"><font size=4px>〔上，時掌翻。下，遐稼翻；下既下同。〕</font></font><font size=4px>望之對曰：「外戚在位多奢淫，欲以匡正國家，非為邪也。」恭、顯奏：「望之、堪、更生朋黨相稱舉，數譖訴大臣，</font><font size=4px color="#009090"><font size=4px>〔數，所角翻。〕</font></font><font size=4px>毀離親戚，欲以專擅權勢。為臣不忠，誣上不道，請謁者召致廷尉。」時上初即位，不省召致廷尉為下獄也，</font><font size=4px color="#009090"><font size=4px>〔省，悉井翻，察也，悟也。〕</font></font><font size=4px>可其奏。後上召堪、更生，曰：「繫獄。」上大驚曰：「非但廷尉問邪！」以責恭﹑顯，皆叩頭謝。上曰：「令出視事。」恭、顯因使史高言：「上新即位，未以德化聞天下，而先驗師傅。既下九卿、大夫獄，</font><font size=4px color="#009090"><font size=4px>〔劉更生為宗正，九卿也。周堪為光祿大夫。聞，音問。下，遐嫁翻。〕</font></font><font size=4px>宜因決免。」於是制詔丞相、御史：「前將軍望之，傅朕八年，</font><font size=4px color="#009090"><font size=4px>〔宣帝五鳳二年，蕭望之為太子太傅；至黃龍元年為八年。〕</font></font><font size=4px>無他罪過，今事久遠，識忘難明，</font><font size=4px color="#009090"><font size=4px>〔師古曰：言不能盡記，有遺忘者，故難明。忘，巫於翻。〕</font></font><font size=4px>其赦望之罪，收前將軍、光祿勳印綬；及堪、更生皆免為庶人。」

 　　二月，丁巳，立弟竟为清河王。</font><font size=4px color="#009090"><font size=4px>〔考异曰：荀纪，"竟"作"宽"，今从汉书。〕</font></font><font size=4px>

 　　戊午，陇西地震，败城郭、屋室，压杀人众。</font><font size=4px color="#009090"><font size=4px>〔败，补迈翻。考异曰：刘向传云："三月，地大震。"今从元纪。〕</font></font><font size=4px>

 　　三月，立廣陵厲王子霸為王。</font><font size=4px color="#009090"><font size=4px>〔宣帝五鳳四年，廣陵厲王胥以罪自殺，國除。今復立其子。〕</font></font><font size=4px>

 　　詔罷黃門乘輿狗馬，</font><font size=4px color="#009090"><font size=4px>〔師古曰：黃門，近署也，故親幸之物 屬焉。百官表：黃門寺，屬少府。乘，繩證翻。〕</font></font><font size=4px>水衡禁囿、</font><font size=4px color="#009090"><font size=4px>〔百官表：水衡都尉屬官有禁圃等九官令、丞。〕</font></font><font size=4px>宜春下苑、</font><font size=4px color="#009090"><font size=4px>〔孟康曰：宜春，宮名也，在杜縣東。晉 灼曰：史記云：葬二世杜南宜春苑中。師古曰：宜春下苑，即今京城東南隅曲江池是。〕</font></font><font size=4px>少府佽飛外池、</font><font size=4px color="#009090"><font size=4px>〔百官表：少府屬官有左弋十二官令、丞。武帝太初元年， 更名左弋為佽飛。佽飛，掌弋射，有九丞、兩尉。如淳曰：佽飛，具矰繳以鳧鴈，給祭祀，是故池也。佽飛，荊人，入水斬蛟，勇士也，故以名官。飲，音次。〕</font></font><font size=4px>嚴栅池田</font><font size=4px color="#009090"><font size=4px>〔蘇林曰：嚴飾池上之屋及其地也。晉灼曰：嚴栅，射苑也。許慎曰：嚴，弋射所蔽也。池田，苑中田也。師古曰：晉說是也。〕</font></font><font size=4px>假與貧民。又詔赦天下，舉茂材異等、直言極諫之士。

 　　夏，四月，</font><span class="h"><font size=4px>【章：乙十一行本「月」下有「丁巳」二字；孔本同；張校同；傳校同。】</font></font><font size=4px>立子驁為皇太子。</font><font size=4px color="#009090"><font size=4px>〔驁，五到翻。〕</font></font><font size=4px>待詔鄭朋薦太原太守張敞，先帝名臣，宜傅輔皇太子。上以問蕭望之，望之以為敞能吏，任治煩亂，材輕，非師傅之器。</font><font size=4px color="#009090"><font size=4px>〔敞傳云：敞無威儀，罷朝會過，走馬章臺街，使御吏驅，自以便面拊馬；又為婦畫眉。所謂材輕也。任，音壬。治，直之翻。〕</font></font><font size=4px>天子使使者徵敞，欲以為左馮翊，會病卒。

 　　詔賜蕭望之爵關內侯，給事中，朝朔望。</font><font size=4px color="#009090"><font size=4px>〔朝，直遙翻。考異曰：元紀，此詔在今冬。按劉向傳云：「前弘恭奏望之等獄決；三月，地大震。」然則望之等黜免，在今春地震前也。又曰：「夏，客星見昴、卷舌間。上感悟，下詔賜望之爵關內侯。」望之傳曰：「後數月，賜望之爵關內侯。」蓋紀見望之死在十二月，因置此詔於上耳。〕</font></font><font size=4px>

 　　關東饑，齊地人相食。

 　　秋，七月，己酉，地復震。</font><font size=4px color="#009090"><font size=4px>〔復，扶又翻；下同。考異曰：劉向傳曰：「冬，地復震。」元紀，此月詔曰：「一年中地再動。」漢紀在七月己酉。今從之。〕</font></font><font size=4px>

 　　上復徵周堪、劉更生，欲以為諫大夫；弘恭、石顯白，皆以為中郎。</font><font size=4px color="#009090"><font size=4px>〔百官表：諫大夫，秩比八百石；中郎，秩比六百石：並屬光祿動。〕</font></font><font size=4px>

 　　上器重蕭望之不已，欲倚以為相；</font><font size=4px color="#009090"><font size=4px>〔相，息亮翻。〕</font></font><font size=4px>恭、顯及許、史兄弟、侍中、諸曹皆側目於望之等。更生乃使其外親上變事，</font><font size=4px color="#009090"><font size=4px>〔外親，謂母黨也。上，時掌翻；下同。〕</font></font><font size=4px>地震殆為恭等，不為三獨夫動。</font><font size=4px color="#009090"><font size=4px>〔應劭曰：三獨夫，謂蕭望之、周堪及向。師古曰：獨夫，猶言匹夫也。殆，近也。為于偽翻。〕</font></font><font size=4px>臣愚以為宜退恭、顯以章蔽善之罰，</font><font size=4px color="#009090"><font size=4px>〔師古曰：章，明也。〕</font></font><font size=4px>進望之等以通賢者之路，如此，則太平之門開，災異之原塞矣。」</font><font size=4px color="#009090"><font size=4px>〔塞，悉則翻；下同。〕</font></font><font size=4px>書奏，恭、顯疑其更生所為，白請考姦詐，辭果服；遂逮更生繫獄，免為庶人。

 　　會望之子散騎、中郎伋亦上書訟望之前事，</font><font size=4px color="#009090"><font size=4px>〔散騎、中郎者，本為中郎而加散騎官也。〕</font></font><font size=4px>事下有司，復奏：「望之前所坐明白，無譖訴者，</font><font size=4px color="#009090"><font size=4px>〔師古曰：言望之自有罪，非人讒譖而訴之也。下遐稼翻。復，扶又翻；下同。〕</font></font><font size=4px>而教子上書，稱引亡辜之詩，</font><font size=4px color="#009090"><font size=4px>〔史不載伋書，不知其所稱引者何詩。詩變雅云：無罪無辜，讒口嗷嗷。豈伋所引者即此詩乎！亡，古無字通。〕</font></font><font size=4px>失大臣體，不敬；請逮捕。」弘恭、石顯等知望之素高節，不詘辱，</font><font size=4px color="#009090"><font size=4px>〔詘，與屈同。〕</font></font><font size=4px>建白：「望之前幸得不坐，復賜爵邑，不悔過服罪，深懷怨望，教子上書，歸非於上，</font><font size=4px color="#009090"><font size=4px>〔師古曰：言歸惡於天子也。〕</font></font><font size=4px>自以託師傅，終必不坐，</font><font size=4px color="#009090"><font size=4px>〔師古曰：言恃舊恩，自謂終無罪坐，懷此心。〕</font></font><font size=4px>非頗屈望之於牢獄，塞其怏怏心，則聖朝無以施恩厚！」上曰：「蕭太傅素剛，安肯就吏！」顯等曰：人命至重，</font><font size=4px color="#009090"><font size=4px>〔言人所重者性命也。〕</font></font><font size=4px>望之所坐，語言薄罪，</font><font size=4px color="#009090"><font size=4px>〔既以語言為薄罪，則不當下吏。孝元於此，不能破恭、顯之姦，可謂不明矣。〕</font></font><font size=4px>必無所憂。」上乃可其奏。冬，十二月，顯等封詔以付謁者，敕令召望之手付。因令太常急發執金吾車騎馳圍其第。</font><font size=4px color="#009090"><font size=4px>〔太常，掌諸陵縣。執金吾，掌徼循京師。蕭望之時居杜陵，故令太常發執金吾車騎往圍其第以恐脅之，速其自盡也。〕</font></font><font size=4px>使者至，召望之。望之以問門下生魯國朱雲，雲者，好節士，</font><font size=4px color="#009090"><font size=4px>〔好，呼到翻。〕</font></font><font size=4px>勸望之自裁。</font><font size=4px color="#009090"><font size=4px>〔自裁，猶自殺也。〕</font></font><font size=4px>於是望之仰天歎曰：「吾嘗備位將相，年踰六十矣，老入牢獄，苟求生活，不亦鄙乎！」字謂雲曰：「游，</font><font size=4px color="#009090"><font size=4px>〔師古曰：朱雲，字游，呼其字。〕</font></font><font size=4px>趣和藥來，</font><font size=4px color="#009090"><font size=4px>〔趣，讀曰促。和，戶臥翻。〕</font></font><font size=4px>無久留我死！」遂</font><span class="h"><font size=4px>【章：乙十一行本「遂」作「竟」；傳校同。】</font></font><font size=4px>飲鴆自殺。</font><font size=4px color="#009090"><font size=4px>〔果墮恭、顯計中。〕</font></font><font size=4px>天子聞之驚，拊手曰：「曩固疑其不就牢獄，果然殺吾賢傅！」是時，太官方上晝食，</font><font size=4px color="#009090"><font size=4px>〔上，時掌翻。〕</font></font><font size=4px>上乃卻食，為之涕泣，哀動左右。</font><font size=4px color="#009090"><font size=4px>〔詩云：啜其泣矣，何嗟及矣。為，于偽翻。〕</font></font><font size=4px>於是召顯等責問；以議不詳，</font><font size=4px color="#009090"><font size=4px>〔師古曰：詳，審也。〕</font></font><font size=4px>皆免冠謝，良久然後已。上追念望之不忘，每歲時遣使者祠祭望之冢，終帝之世。</font><font size=4px color="#009090"><font size=4px>〔平曰墓；封曰墓；封曰冢；高曰墳。〕</font></font><font size=4px>

 　　臣光曰：甚矣孝元之為君，易欺而難悟也！</font><font size=4px color="#009090"><font size=4px>〔易，以豉翻。〕</font></font><font size=4px>夫恭、顯之譖訴望之，其邪說詭計，誠有所不能辨也。至於始疑望之不肯就獄，恭、顯以為必無憂，已而果自殺，則恭、顯之欺亦明矣。在中智之君，孰不感動奮以底邪臣之罰！</font><font size=4px color="#009090"><font size=4px>〔底，致也。〕</font></font><font size=4px>孝元則不然。雖涕泣不食以傷望之，而終不能誅恭、顯，纔得其免冠謝而已。如此，則姦臣安所懲乎!

 　　是歲，弘恭病死，石顯為中書令。

 　　初，武帝滅南越，閏置珠箧、儋耳郡，</font><font size=4px color="#009090"><font size=4px>〔事見二十卷武帝元鼎六年。儋，丁甘翻。〕</font></font><font size=4px>在海中洲上；</font><font size=4px color="#009090"><font size=4px>〔師古曰：居海中之洲也。水中可居者曰洲。〕</font></font><font size=4px>吏卒皆中國人，多侵陵之。其民亦暴惡，自以阻絕，數犯吏禁，</font><font size=4px color="#009090"><font size=4px>〔數，所角翻。〕</font></font><font size=4px>率數年壹反，殺吏；漢輒發兵擊定之。二十餘年間，凡六反。</font><font size=4px color="#009090"><font size=4px>〔據賈捐之傳：自初為郡，至昭帝始元元，二十餘年間，凡六反。〕</font></font><font size=4px>至宣帝時，又再反。</font><font size=4px color="#009090"><font size=4px>〔始元五年，罷儋耳郡并屬珠箧。至宣帝神爵三年，珠箧三縣反。後七年，甘露元年，九縣復反。〕</font></font><font size=4px>上即位之明年，珠箧山南縣反，發兵擊之。諸縣更叛，連年不定。</font><font size=4px color="#009090"><font size=4px>〔海中洲上，以黎母山為主，環山列置諸縣。山南縣蓋置於黎母之南也。師古曰：更，音工衡翻。〕</font></font><font size=4px>上博謀於群臣，欲大發軍。待詔賈捐之曰：</font><font size=4px color="#009090"><font size=4px>〔捐之時待詔金馬門。〕</font></font><font size=4px>「臣聞堯、舜、禹之聖德，地方不過數千里，西被流沙，東漸于海，朔南暨聲教，</font><font size=4px color="#009090"><font size=4px>〔師古曰：此引禹貢之辭。漸，入也；一曰浸也。朔，北方也。暨，及也。被，皮義翻。漸，子廉翻。〕</font></font><font size=4px>言欲與聲教則治之，不欲與者不強治也。</font><font size=4px color="#009090"><font size=4px>〔與，讀曰豫。治，直之翻。強，其兩翻。〕</font></font><font size=4px>故君臣歌德，</font><font size=4px color="#009090"><font size=4px>〔師古曰：言皆有德可歌頌。〕</font></font><font size=4px>含氣之物各得其宜。武丁、成王，殷、周之大仁也，然地東不過江、黃，</font><font size=4px color="#009090"><font size=4px>〔杜預曰：江國，在汝南安陽縣。黃國，今弋陽縣。〕</font></font><font size=4px>西不過氐、羌，南不過蠻荊，北不過朔方，是以頌聲並作，視聽之物</font><span class="h"><font size=4px>【章：乙十一行本「物」作「類」；孔本同；張校同。】</font></font><font size=4px>咸樂其生，</font><font size=4px color="#009090"><font size=4px>〔樂，音洛。〕</font></font><font size=4px>越裳氏重九譯而獻，此非兵革之所能致也。</font><font size=4px color="#009090"><font size=4px>〔晉灼曰：遠國使來，因九譯言語乃通也。張晏曰：越不著衣裳，慕中國化，遣譯來著衣裳，故曰越裳也。師古曰：越裳自是國名，非以襲衣裳始為稱號也。王充論衡作「越嘗」，此則不作衣裳之字明矣。晉志曰：吳孫皓置九德郡，即周時越裳氏地。〕</font></font><font size=4px>以至于秦，興兵遠攻，貪外虛內而天下潰畔。孝文皇帝偃武行文，當此之時，斷獄數百，賦役輕簡。</font><font size=4px color="#009090"><font size=4px>〔斷，丁亂翻。下同。〕</font></font><font size=4px>孝武皇帝厲兵馬以攘四夷，天下斷獄萬數，賦煩役重，寇賊並起，軍旅數發，</font><font size=4px color="#009090"><font size=4px>〔數，所角翻。〕</font></font><font size=4px>父戰死於前，子鬭傷於後，女子乘亭障，孤兒號於道，老母、寡婦飲泣巷哭，</font><font size=4px color="#009090"><font size=4px>〔師古曰：淚流被面以入於口，故言飲泣也。巷哭者，哭於路也。號，戶刀翻。〕</font></font><font size=4px>是皆廓地泰大，征伐不休之故也。今關東民眾久困，流離道路。人情莫親父母，莫樂夫婦；</font><font size=4px color="#009090"><font size=4px>〔樂，音洛。〕</font></font><font size=4px>至嫁妻、賣子，法不能禁，義不能止，此社稷之憂也。今陛下不忍悁悁之忿，</font><font size=4px color="#009090"><font size=4px>〔悁，縈年翻，又吉掾翻，忿也，憂也；詩：中心悁悁。又急躁貌。〕</font></font><font size=4px>欲驅士眾擠之大海之中，</font><font size=4px color="#009090"><font size=4px>〔師古曰：擠，墜也，音子詣翻，又子奚翻；余謂擠，排也，推也。〕</font></font><font size=4px>快心幽冥之地，非所以救助饑饉，保全元元也。詩云：『蠢爾蠻荊，大邦為讎。』</font><font size=4px color="#009090"><font size=4px>〔師古曰：詩小雅采芑之詩也。蠢，動貌也。蠻荊，荊州之蠻也。言敢與大國為讎敵也。〕</font></font><font size=4px>言聖人起則後服，中國衰則先畔，自古而患之，何況乃復其南方萬里之蠻乎！</font><font size=4px color="#009090"><font size=4px>〔言珠箧又在蠻荊之南，去京師萬里。復，扶又翻。〕</font></font><font size=4px>駱越之人，</font><font size=4px color="#009090"><font size=4px>〔南越王尉佗以兵威役屬西甌駱。師古曰：西甌，即駱越也。言西者，以別東甌也。余謂今安南之地，古之駱越也。珠箧，蓋亦駱越地。宋白曰：高、貴二州，亦古駱越地。〕</font></font><font size=4px>父子同川而浴，相習以鼻飲，</font><font size=4px color="#009090"><font size=4px>〔范成大曰：今邕管溪洞及海喜鼻飲。隨貧富，以銀、錫、陶器或大瓢盛水，入鹽，并山薑汁數滴；器側有竅，施管如瓶觜，內鼻中，吸水升腦，下入喉。吸水時，含魚肉鮓一臠，故水得安流入鼻，不與氣相激。既飲，必噫氣，謂掠腦快膈莫此若。但可飲水；或傳為飲酒，非是。〕</font></font><font size=4px>與禽獸無異，本不足郡縣置也。顓顓獨居一海之中，</font><font size=4px color="#009090"><font size=4px>〔師古曰：顓，與專同。專專，猶區區也；一曰：圜貌也。〕</font></font><font size=4px>霧露氣濕，多毒草、蟲蛇、水土之害；人未見虜，戰士自死。又非獨珠箧有珠、犀、艢瑁也。</font><font size=4px color="#009090"><font size=4px>〔海中有珠池。珠母者，蚌也。採珠必蜑丁，皆居海艇中，以大舶環池採珠；以石懸大焴，別以小繩繫蜑</font><font size=4px color="#009090"><font size=4px>〔丁〕</font></font><font size=4px>腰，沒水取珠。氣迫則撼繩，繩動，舶人覺，乃絞取，人緣人焴上。然而死於採珠者亦多矣，此我太祖皇帝所以罷劉氏媚川都也。師古曰：犀狀如牛，頭如豬，而四足類象；黑色；一角當額前，鼻上又有小角。劉欣明交州記曰：犀，其毛如豕，蹄有三甲，頭如馬；有三角，鼻上角短，額上、頭上角長。異物志曰：角中特有光耀，白理如線，自本達末，則為通天犀。抱朴子曰：通天犀有白理如線者，以盛米，雞即駭矣。其真者，刻為魚，銜入水，水開三尺。本草圖經曰：犀，出永昌山谷及益州，今出南海者為上。郭璞爾雅註曰：犀三角，一在頂上，一在額上，一在鼻上。鼻上者，即食角，小而不橢。艢瑁，如龜，其甲相覆而生，若甲然；甲上有斑文。艢，音代。瑁，音妹。〕</font></font><font size=4px>棄之不足惜，不擊不損威。其民譬猶魚鱉，何足貪也！臣竊以往者羌軍言之，</font><font size=4px color="#009090"><font size=4px>〔此蓋指宣帝神爵元年羌反時。〕</font></font><font size=4px>暴師曾未一年，兵出不踰千里，費四十餘萬萬；大司農錢盡，乃以少府禁錢續之。</font><font size=4px color="#009090"><font size=4px>〔續漢志：大司農掌諸錢、穀、金、帛、諸貨幣。邊郡諸官請調度者，皆為報給，損多益寡，取相給足。百官表：少府，掌山林池澤之稅，以給共養。應劭註曰：名曰禁錢，以給私養，自別為藏。少者，小也。故稱少府。師古曰：大司農，供軍國之用；少府，以養天子也。〕</font></font><font size=4px>夫一隅為不善，費尚如此，況於勞師遠攻，亡士毋功乎！</font><font size=4px color="#009090"><font size=4px>〔毋，與無同。〕</font></font><font size=4px>求之往古則不合，施之當今又不便，臣愚以為非冠帶之國，禹頁所及，春秋所治，皆可且無以為。</font><font size=4px color="#009090"><font size=4px>〔師古曰：為，猶用也。治，直之翻。〕</font></font><font size=4px>願遂棄珠箧，專用恤關東為憂！」上以問丞相、御史。御史大夫陳萬年以為當擊；丞相于定國以為：「前日興兵擊之連年，護軍都尉、校尉及丞凡十一人，還者二人，卒士及轉輸死者萬人以上，費用三萬萬餘，尚未能盡降。</font><font size=4px color="#009090"><font size=4px>〔降，戶江翻。〕</font></font><font size=4px>今關東困乏，民難搖動，捐之議是。」上從之。捐之，賈誼曾孫也。

 　　三年（乙亥、前四六）

 　　春，诏曰："珠厓虏杀吏民，背畔为逆。</font><font size=4px color="#009090"><font size=4px>〔北，蒲妹翻。〕</font></font><font size=4px>今廷议者或言可击，或言可守，或欲弃之，其指各殊。朕日夜惟思议者之言，羞威不行，则欲诛之；狐疑辟难，则守屯田；</font><font size=4px color="#009090"><font size=4px>〔师古曰：辟，读曰避；下同。欲屯田与之相守，以待其敝。〕</font></font><font size=4px>通乎时变，则忧万民。夫万民之饥饿与远蛮之不讨，危孰大焉？且宗庙之祭，凶年不备，</font><font size=4px color="#009090"><font size=4px>〔王制：冢宰制国用，视年之丰耗，祭用数之仂。郑氏曰：算今年一岁经用之数， 用其什一。夫以凶年之入，制经用之什一以供祭，则宗庙之礼宜有不备者矣。〕</font></font><font size=4px>况乎辟不嫌之辱哉！</font><font size=4px color="#009090"><font size=4px>〔"嫌"，当读作"慊"。慊之为言厌也，意自足也。〕</font></font><font size=4px>今关东大困，仓库空虚，无以相赡，又以动兵，非特劳民，凶年随之。其罢珠厓郡，民有慕义欲内属，便处之；</font><font size=4px color="#009090"><font size=4px>〔师古曰：欲有来入内郡者，所至之处即安置之。余谓便处者，各随其所便而处之也。处，昌吕翻。〕</font></font><font size=4px>不欲，勿强。"</font><font size=4px color="#009090"><font size=4px>〔强，其两翻。〕</font></font><font size=4px>

 　　夏，四月，乙未晦，茂陵白鹤馆灾；赦天下。

 　　夏，旱。

 　　立長沙煬王弟宗為王。</font><font size=4px color="#009090"><font size=4px>〔長沙煬王旦，定王發之玄孫，初元元年薨，無後；今立其弟紹封。鄭氏曰：煬，音供養之養。諡法：好內遠禮曰煬；去禮遠眾曰煬。〕</font></font><font size=4px>

 　　長信少府貢禹上言：「諸離宮及長樂宮衛，可減其太半以寬繇役。」</font><font size=4px color="#009090"><font size=4px>〔繇，讀曰傜。〕</font></font><font size=4px>六月，詔曰：「朕惟烝庶之饑寒，</font><font size=4px color="#009090"><font size=4px>〔烝，眾也。〕</font></font><font size=4px>遠離父母妻子，</font><font size=4px color="#009090"><font size=4px>〔離，力智翻。〕</font></font><font size=4px>勞於非業之作，</font><font size=4px color="#009090"><font size=4px>〔師古曰：不急之事，故云非業也。〕</font></font><font size=4px>衛於不居之宮，恐非所以佐陰陽之道也。其罷甘泉、建章宮衛，令就農。百官各省費。</font><font size=4px color="#009090"><font size=4px>〔師古曰：費用之物務減省。〕</font></font><font size=4px>條奏，毋有所諱。」

 　　是歲，上復擢周堪為光祿勳。</font><font size=4px color="#009090"><font size=4px>〔復，扶又翻。〕</font></font><font size=4px>堪弟子張猛為光祿大夫、給事中，大見信任。</font><font size=4px color="#009090"><font size=4px>〔猛，張騫孫也。〕</font></font><font size=4px>

 　　四年（丙子、前四五）

 　　春，正月，上行幸甘泉，郊泰畤。</font><font size=4px color="#009090"><font size=4px>〔畤，音止；下同。〕</font></font><font size=4px>三月，行幸河东，祠后土；赦汾阴徒。</font><font size=4px color="#009090"><font size=4px>〔徒，有罪居作者。〕</font></font><font size=4px>

 　　五年（丁丑、前四四）

 　　春，正月，以周子南君为周承休侯。</font><font size=4px color="#009090"><font size=4px>〔文颖曰：姓姬，名延；其祖父姬嘉，本周后，武帝元鼎四年封为周子南君，奉周祀。师古曰:承休侯国，在颍川郡。〕</font></font><font size=4px>

 　　上</font><span class="h"><font size=4px>【章：乙十一行本"上"上有"三月"二字；孔本同；张校同；退斋校同；传校同。】</font></font><font size=4px>行幸雍，</font><font size=4px color="#009090"><font size=4px>〔雍，于用翻。〕</font></font><font size=4px>祠五畤。</font><font size=4px color="#009090"><font size=4px>〔畤，音止。〕</font></font><font size=4px>

 　　夏，四月，有星孛于参。</font><font size=4px color="#009090"><font size=4px>〔孛，蒲内翻。天文志：参为白虎，三星直者是为衡石；下有三星锐，曰罚，为斩艾事，其外四星，左右肩、股也。参，所今翻。〕</font></font><font size=4px>

 　　上用諸儒貢禹等之言，詔太官毋日殺，</font><font size=4px color="#009090"><font size=4px>〔師古曰：不得日日宰殺。〕</font></font><font size=4px>所具各滅半；</font><font size=4px color="#009090"><font size=4px>〔師古曰：食具也。〕</font></font><font size=4px>乘輿秣 馬，無乏正事而已。</font><font size=4px color="#009090"><font size=4px>〔師古曰：秣，養馬以粟秣食之也。正事，謂駕供祭祀、蒐狩之事，非游田者也。乘，繩證翻。秣，音末。〕</font></font><font size=4px>罷角抵、上林宮館希御幸者、</font><font size=4px color="#009090"><font size=4px>〔角 抵，見二十一卷武帝元封三年。〕</font></font><font size=4px>齊三服官、北假田官、</font><font size=4px color="#009090"><font size=4px>〔李斐曰：主假賃見官田與民，收其假稅也，故置田農之官。晉灼曰：匈奴傳：秦始皇渡河，據陽山、北假中。王莽 傳：五原、北假膏壤殖穀。北假，地名。師古曰：晉說是也。酈道元曰：自高闕以東，夾山帶河，陽山以西，皆北假也。〕</font></font><font size=4px>鹽鐵官、常平倉。</font><font size=4px color="#009090"><font size=4px>〔武帝置鹽鐵官。宣帝 置常平倉。〕</font></font><font size=4px>博士弟子毋置員，以廣學者；</font><font size=4px color="#009090"><font size=4px>〔武帝為博士官置弟子五十人。昭帝增弟子員滿百人。宣帝末，增倍之。令</font><font size=4px color="#009090"><font size=4px>〔今〕</font></font><font size=4px>不限員數以廣學者。後數年，以用度不足，更為設員千人。〕</font></font><font size=4px>令民有能通一經者，皆復。</font><font size=4px color="#009090"><font size=4px>〔復，方目翻。〕</font></font><font size=4px>省刑罰七十餘事。

 　　陳萬年卒。六月，辛酉，長信少府貢禹為御史大夫。禹前後言得失書數十上，</font><font size=4px color="#009090"><font size=4px>〔上，時掌翻。〕</font></font><font size=4px>上嘉其質直，多采用之。

 　　匈奴郅支單于自以道遠，又怨漢擁護呼韓邪而不助己，困辱漢使者江乃始等；遣使奉獻，因求侍子。</font><font size=4px color="#009090"><font size=4px>〔郅支遣子入侍，見上卷宣帝甘露元年。〕</font></font><font size=4px>漢議遣衛司馬谷吉送之，</font><font size=4px color="#009090"><font size=4px>〔谷，姓也。〕</font></font><font size=4px>御史大夫貢禹、博士東海匡衡以為：「郅支單于卿化未醇，</font><font size=4px color="#009090"><font size=4px>〔師古曰：不雜曰醇。醇，壹也，厚也。鄉，讀曰嚮；下同。〕</font></font><font size=4px>所在絕遠，宜令使者送其子，至塞而還。」</font><font size=4px color="#009090"><font size=4px>〔還，從宣翻，又如字。〕</font></font><font size=4px>吉上書言：「中國與夷狄有羈縻不絕之義，今既養全其子十年， 德澤甚厚，空絕而不送，近從塞還，示棄捐不畜，</font><font size=4px color="#009090"><font size=4px>〔畜，許六翻。〕</font></font><font size=4px>使無鄉從之心，</font><font size=4px color="#009090"><font size=4px>〔師古曰：鄉從，謂嚮化而從命也。〕</font></font><font size=4px>棄前恩，立後怨，不便！議者見前江乃始 無應敵之數，智勇俱困，以致恥辱，即豫為臣憂。臣幸得建強漢之節，承明聖之詔，宣諭厚恩，不宜敢桀。</font><font size=4px color="#009090"><font size=4px>〔師古曰：言郅支畏威，當不敢桀猾也。〕</font></font><font size=4px>若懷禽獸心， 加無道於臣，則單于長嬰大罪，</font><font size=4px color="#009090"><font size=4px>〔師古曰：嬰，猶帶也。〕</font></font><font size=4px>必遁逃遠舍，</font><font size=4px color="#009090"><font size=4px>〔師古曰：舍，止也。〕</font></font><font size=4px>不敢近邊。</font><font size=4px color="#009090"><font size=4px>〔近，其靳翻。〕</font></font><font size=4px>沒一使以安百姓，國之計，臣之願 也。願送至庭。」</font><font size=4px color="#009090"><font size=4px>〔郅支單于庭也。〕</font></font><font size=4px>上許焉。既至，郅支單于怒，竟殺吉等；</font><font size=4px color="#009090"><font size=4px>〔考異曰：陳湯傳：「初元四年，郅支求侍子。」元帝紀：「五年，谷吉使匈奴，不還。」湯傳又云：「御史大夫貢禹議吉不可遣。」按禹今年六月始為御史大夫，或者郅支以明年求侍子，而吉以五年使匈奴也！」〕</font></font><font size=4px>自知負漢，又聞呼韓邪益強，恐見襲擊，欲遠去。會康居王數為烏孫所困，</font><font size=4px color="#009090"><font size=4px>〔數，所角翻；下同。〕</font></font><font size=4px>與諸翕侯計，以為：「匈奴大國，烏孫素服屬之。今郅支單于困阨在外，可迎置東邊，使合兵取烏孫而立之，</font><font size=4px color="#009090"><font size=4px>〔師古曰：言與郅支并力共滅烏孫，以其地立郅支，令居之也。〕</font></font><font size=4px>長無匈奴憂矣。」即使使至堅昆，通語郅支。</font><font size=4px color="#009090"><font size=4px>〔宣帝黃龍元年，郅支都堅昆。〕</font></font><font size=4px>郅支素恐，又怨烏孫，</font><font size=4px color="#009090"><font size=4px>〔怨烏孫事亦見上卷黃龍元年。〕</font></font><font size=4px>聞康居計，大說，</font><font size=4px color="#009090"><font size=4px>〔說，讀曰悅。〕</font></font><font size=4px>遂與相結，引兵而西。郅支人眾中寒道死，餘財三千人。</font><font size=4px color="#009090"><font size=4px>〔師古曰：中寒，傷於寒也。道死，死於道上也。中，竹仲翻。財，與纔同。〕</font></font><font size=4px>到康居，康居王以女妻郅支；郅支亦以女予康居王。 </font><font size=4px color="#009090"><font size=4px>〔妻，七細翻。予，讀曰與。〕</font></font><font size=4px>康居甚尊敬郅支，欲倚其威以脅諸國。郅支數借兵擊烏孫，深入至赤谷城，殺略民人，敺畜產去。</font><font size=4px color="#009090"><font size=4px>〔師古曰：敺，與驅同。〕</font></font><font size=4px>烏孫不 敢追，西邊空虛不居者五千里。</font><font size=4px color="#009090"><font size=4px>〔西域傳：烏孫國，治赤谷城，西至康居蕃地五千里。若云空虛者五千里，則自赤谷以西皆不居矣。此已抵其國都，不得云西邊也。 陳湯傳作「且千里」，當從之。〕</font></font><font size=4px>

 　　冬，十二月，丁未，頁禹卒。丁巳，長信少府薛廣德為御史大夫。

 　　永光元年（戊寅、前四三）

 　　春，正月，上行幸甘泉，郊泰畤。礼毕，因留射猎。薛广德上书曰："窃见关东困极，人民流离；陛下日撞亡秦之钟，</font><font size=4px color="#009090"><font size=4px>〔师古曰：撞，音丈江翻。〕</font></font><font size=4px>听郑、卫之乐，臣诚悼之。今士卒暴露，从官劳倦，</font><font size=4px color="#009090"><font size=4px>〔应劭曰：从官，谓宦者及虎贲、羽林、太医、太官是也。师古曰：从官，亲近天子，常侍从者，皆是也。从，才用翻；下同。〕</font></font><font size=4px>愿陛下亟反宫，思与百姓同忧乐，</font><font size=4px color="#009090"><font size=4px>〔乐，音洛。〕</font></font><font size=4px>天下幸 甚，上即日还。</font><font size=4px color="#009090"><font size=4px>〔还，从宣翻，又如字。〕</font></font><font size=4px>

 　　二月，诏曰："丞相、御史举质朴、敦厚、逊让、有行者，</font><font size=4px color="#009090"><font size=4px>〔行，下孟翻。〕</font></font><font size=4px>光禄岁以此科第郎、从官。"</font><font size=4px color="#009090"><font size=4px>〔师古曰：始令丞相、御史举此四科人而擢用之。而见在郎及从官，又令光禄每岁依此科考校，定其第高下，用知其人贤否也。〕</font></font><font size=4px>

 　　三月，赦天下。

 　　雨雪、隕霜，殺桑。</font><font size=4px color="#009090"><font size=4px>〔雨，于具翻。〕</font></font><font size=4px>

 　　秋，上酎祭宗廟，出便門，</font><font size=4px color="#009090"><font size=4px>〔師古曰：便門，長安城南面西頭第一門。酎，直又翻。〕</font></font><font size=4px>欲御樓船。薛廣德當乘輿車，免冠頓首曰：「宜從橋。」詔曰：「大夫冠，」</font><font size=4px color="#009090"><font size=4px>〔乘，繩證翻。說文：冠，絭也，所以絭髮。弁，冕之總名也。〕</font></font><font size=4px>廣德曰：「陛下不聽臣，臣自刎，</font><font size=4px color="#009090"><font size=4px>〔刎，扶，扶粉翻。〕</font></font><font size=4px>以血汙車輪，陛下不得入廟矣！」</font><font size=4px color="#009090"><font size=4px>〔師古曰：言不以理，終不得立廟也。一曰：以見 死傷，犯於齋潔，不得入廟祠也。原父曰：一說是也。時上欲入廟。汙，烏故翻。〕</font></font><font size=4px>上不說。先敺光祿大夫張猛進曰：</font><font size=4px color="#009090"><font size=4px>〔師古曰：先驅，導乘輿也。說，讀曰悅。 敺，讀曰驅。〕</font></font><font size=4px>「臣聞主聖臣直。乘船危，就橋安；聖主不乘危。御史大夫言可聽！」上曰：「曉人不當如是邪！」</font><font size=4px color="#009090"><font size=4px>〔師古曰：謂諫爭之言當如猛之詳善也。〕</font></font><font size=4px>乃從橋。

 　　九月，隕霜殺稼，天下大饑。丞相于定國，大司馬、車騎將軍史高，御史大夫薛廣德俱以災異乞骸骨；賜安車、駟馬、黃金六十斤，罷。太子太傅韋玄成為御史大夫。</font><font size=4px color="#009090"><font size=4px>〔考異曰：百官表「七月，癸未，大司馬高免。辛亥，韋玄成為御史大夫。十一月，戊寅，丞相定國免。」荀紀：「七月，己未，高免。」薛廣德傳：「酎祭後月餘，以歲惡民流，乞骸骨，罷。廣德為御史大夫，凡十月，免。」月日參差，未知孰是，故皆沒不書。〕</font></font><font size=4px>廣德歸，縣其安車，以傳示子孫為榮。</font><font size=4px color="#009090"><font size=4px>〔師古曰：縣其所賜安車，以示榮幸也。致仕縣車，蓋亦古法。韋孟詩：「縣車之義，以洎小臣，」是也。貢父曰：致仕縣車，言休息不出也。故韋孟及薛廣德自縣其安車也。縣，讀曰懸。〕</font></font><font size=4px>

 　　帝之為太子也，從太中大夫孔霸受尚書；及即位，賜霸爵關內侯，號褒成君，</font><font size=4px color="#009090"><font size=4px>〔如淳曰：為帝師，教令成就，故曰褒成君。〕</font></font><font size=4px>給事中。上欲致霸相位，霸相位，霸為人謙退，不好權勢，</font><font size=4px color="#009090"><font size=4px>〔好，呼到翻。〕</font></font><font size=4px>常稱「爵位泰過，何德以堪之！」御史大夫屢缺，上輒欲用霸；霸讓位，自陳至于再三。上深知其至誠，乃弗用。以是敬之，賞賜甚厚。

 　　戊子，侍中、衛尉王接為大司馬、車騎將軍。</font><font size=4px color="#009090"><font size=4px>〔接，平昌侯王無故之子。〕</font></font><font size=4px>

 　　 石顯憚周堪、張猛等，數譖毀之。</font><font size=4px color="#009090"><font size=4px>〔數，所角翻。〕</font></font><font size=4px>劉更生懼其傾危，上書曰：「臣聞舜命九官，</font><font size=4px color="#009090"><font size=4px>〔師古曰：尚書，禹作司空，棄后稷，契司徒，皋陶作士，垂共 工，益朕虞，伯夷秩宗，夔典樂，龍納言，凡九官也。〕</font></font><font size=4px>濟濟相讓，和之至也。</font><font size=4px color="#009090"><font size=4px>〔濟，子禮翻。〕</font></font><font size=4px>眾臣和於朝則萬物和於野，故簫韶九成，鳳皇來儀。</font><font size=4px color="#009090"><font size=4px>〔師古曰： 韶，舜樂名。舉簫管之屬，示其備也。於韶樂九奏，則鳳皇見其容儀，言感至和也。〕</font></font><font size=4px>至周幽、厲之際，</font><font size=4px color="#009090"><font size=4px>〔師古曰：厲王，夷王之子。厲王生宣王；宣王生幽王。〕</font></font><font size=4px>朝廷不和，轉相非怨，則日月薄食，水泉沸騰，山谷易處，</font><font size=4px color="#009090"><font size=4px>〔師古曰：薄，迫也；謂被掩迫也。沸，涌出也。騰，乘也。言百川沸涌而相乘陵，山頂隆高而盡崩壞，陵谷易處。〕</font></font><font size=4px>霜降失節。</font><font size=4px color="#009090"><font size=4px>〔謂正月繁霜也。正月，夏之四月，正陽之月也。〕</font></font><font size=4px>由此觀之，和氣致祥，乖氣致異，祥多者其國安，異眾者其國危，天地之常經，古今之通義也。今陛下開三代之業，招文學之士，優游寬容，使得並進。今賢不肖渾 殽，</font><font size=4px color="#009090"><font size=4px>〔師古曰：言雜亂也。渾，音胡本翻。〕</font></font><font size=4px>白黑不分，邪正雜糅，</font><font size=4px color="#009090"><font size=4px>〔師古曰：糅，和也，音汝救翻。〕</font></font><font size=4px>忠讒並進；章交公車，人滿北軍，</font><font size=4px color="#009090"><font size=4px>〔如淳曰：漢儀注，中壘 校尉，主北軍壘門內。尉一人，主上書者獄。上章於公車，有不如法者，以付北軍尉；北軍尉以法治之。楊惲上書，遂幽北闕。北闕，公車所在。〕</font></font><font size=4px>朝臣舛午，膠戾 乖刺，</font><font size=4px color="#009090"><font size=4px>〔師古曰：言志意不和，各相違背。午，音五故翻。刺，音來曷翻。〕</font></font><font size=4px>更相讒愬，轉相是非</font><font size=4px color="#009090"><font size=4px>〔更，工衡翻。〕</font></font><font size=4px>所以營惑耳目，感移心意，不可勝載，</font><font size=4px color="#009090"><font size=4px>〔師古 曰：言其誣罔天子也。營，謂回繞之。勝，音升；下同。〕</font></font><font size=4px>分曹為黨，</font><font size=4px color="#009090"><font size=4px>〔師古曰：曹，輩也。〕</font></font><font size=4px>往往群朋將同心以陷正臣。正臣進者，治之表也；正臣陷者，亂之機 也；乘治亂之機，未知孰任，而災異數見，</font><font size=4px color="#009090"><font size=4px>〔治，直吏翻。數，所角翻。見，賢遍翻。〕</font></font><font size=4px>此臣所以寒心者也。初元以來六年矣，按春秋六年之 中，災異未有稠如今者也。</font><font size=4px color="#009090"><font size=4px>〔師古曰：稠，多也，音直流翻。〕</font></font><font size=4px>原其所以然者，由讒邪並進也；讒邪之所並進者，由上多疑心，既已用賢人而行善政，如或譖之，則 賢人退而善政還矣。</font><font size=4px color="#009090"><font size=4px>〔師古曰：還謂收還也。〕</font></font><font size=4px>夫執狐疑之心者，來讒賊之口；持不斷之意者，開群枉之門；</font><font size=4px color="#009090"><font size=4px>〔斷，丁亂翻。〕</font></font><font size=4px>讒邪進則眾賢退，群枉盛則正士消。 故易有否、泰，</font><font size=4px color="#009090"><font size=4px>〔師古曰：否，音皮鄙翻。〕</font></font><font size=4px>小人道長，君子道消，則政日亂；君子道長，小人道消，則政日治。</font><font size=4px color="#009090"><font size=4px>〔長，知兩翻。治，直吏翻；下同。〕</font></font><font size=4px>昔者鯀、共 工、驩兜與舜、禹雜處堯朝，</font><font size=4px color="#009090"><font size=4px>〔師古曰：鯀，崇伯之名，即檮杌也。共工，少皞氏之後，即窮奇也。驩兜，帝鴻氏之後，即渾敦也。鯀，音工本翻。共，音恭。驩， 音火官翻。處，昌呂翻。〕</font></font><font size=4px>周公與管、蔡並居周位，當是時，迭進相毀，</font><font size=4px color="#009090"><font size=4px>〔師古曰：迭，互也，音大結翻。〕</font></font><font size=4px>流言相謗，豈可勝道哉！</font><font size=4px color="#009090"><font size=4px>〔勝，音升。〕</font></font><font size=4px>帝堯、成王能 賢舜、禹、周公而消共工、管、蔡，故以大治，榮華至今。孔子與季、孟偕仕於魯，</font><font size=4px color="#009090"><font size=4px>〔師古曰：季、孟，謂季孫、孟孫，皆桓公之後，代執國權而卑公室。余謂季 孫、孟孫，季、孟之通稱。與孔子偕仕者，季孫斯、孟孫何忌也。〕</font></font><font size=4px>李斯與叔孫俱宦於秦，</font><font size=4px color="#009090"><font size=4px>〔師古曰：叔孫者，叔孫通也。〕</font></font><font size=4px>定公﹑始皇賢季﹑孟﹑李斯而消孔子﹑ 叔孫，故以大亂，汙辱至今。故治亂榮辱之端，在所信任；信任既賢，在於堅固而不移。詩云：『我心匪石，不可轉也，』</font><font size=4px color="#009090"><font size=4px>〔師古曰：此邶柏舟之詩也。言石性雖 堅，尚可移轉；己志須確，執德不傾，過於石也。〕</font></font><font size=4px>言守善篤也。易曰：『渙汗其大號，』</font><font size=4px color="#009090"><font size=4px>〔師古曰：此易渙卦九五爻辭也。言王者渙然大發號令，如汗之出也。〕</font></font><font size=4px>言號令如汗，汗出而不反者也。今出善令未能踰時而反，</font><font size=4px color="#009090"><font size=4px>〔師古曰：踰時，三月也。〕</font></font><font size=4px>是反汗也；用賢未能三旬而退，是轉石也。論語曰：『見不善如探湯。』</font><font size=4px color="#009090"><font size=4px>〔師古曰：論語載孔子之言。探湯，言其除難無所避也。探，吐南翻。〕</font></font><font size=4px>今二府奏佞讇不當在位，</font><font size=4px color="#009090"><font size=4px>〔師古曰：讇，古諂字。〕</font></font><font size=4px>歷年而 不去，故出令則如反汗，用賢則如轉石，去佞則如拔山，</font><font size=4px color="#009090"><font size=4px>〔去，羌呂翻。〕</font></font><font size=4px>如此，望陰陽之調，不亦難乎！是以群小窺見隙，</font><font size=4px color="#009090"><font size=4px>〔間，古莧翻。〕</font></font><font size=4px>緣飾文字，巧言醜 詆，</font><font size=4px color="#009090"><font size=4px>〔師古曰：詆，毀也，辱也，音丁禮翻。〕</font></font><font size=4px>流言、飛文譁於民間。</font><font size=4px color="#009090"><font size=4px>〔放言於外以誣人，曰流言。孔穎達曰：流，謂水流。造作虛語，使人傳之，如水之流然，故 謂之流言。為飛書以詆毀，若今之匿名書，曰飛文。師古曰：譁，讙也，音火瓜翻。〕</font></font><font size=4px>故詩云：『憂心悄悄，慍于群小，』</font><font size=4px color="#009090"><font size=4px>〔師古曰：邶柏舟言仁人不遇之詩。悄 悄，憂貌。慍，怒也。悄，音千小翻。慍，於問翻。〕</font></font><font size=4px>小人成群，誠足慍也。昔孔子與顏淵、子貢更相稱譽，不為朋黨；</font><font size=4px color="#009090"><font size=4px>〔師古曰：事具見論語。更，工衡翻。譽， 音余。〕</font></font><font size=4px>禹、稷與皋陶傳相汲引，不為比周；</font><font size=4px color="#009090"><font size=4px>〔師古曰：事見尚書。傳，柱戀翻，遞也。比，頻寐翻。〕</font></font><font size=4px>何則﹖忠於為國，無邪心也。今佞邪與賢臣並交戟之內， </font><font size=4px color="#009090"><font size=4px>〔師古曰：交戟，謂宿衛者。〕</font></font><font size=4px>合黨共謀，違善依惡，歙歙訿訿，</font><font size=4px color="#009090"><font size=4px>〔詩小旻：「歙歙訿訿。」毛氏註曰：潝潝然患其上，訿訿然思不稱于上。爾雅云：潝潝訿訿，莫 供職也。韓詩云：不善之貌。歙，與潝同，許急翻。訿，音紫。〕</font></font><font size=4px>數設危險之言，</font><font size=4px color="#009090"><font size=4px>〔數，所角翻。〕</font></font><font size=4px>欲以傾移主上，如忽然用之，此天地之所以先戒，災異之所以重 至者也。</font><font size=4px color="#009090"><font size=4px>〔師古曰：重，音直用翻。〕</font></font><font size=4px>自古明聖未有無誅而治者也，故舜有四放之罰，</font><font size=4px color="#009090"><font size=4px>〔師古曰：謂舜流共工于幽州，於驩兜于崇山，竄三曲于三危，殛鯀于羽 山。〕</font></font><font size=4px>孔子有兩觀之誅，</font><font size=4px color="#009090"><font size=4px>〔應劭曰：少正卯，姦人之雄，故孔子為司寇七日，誅之於兩觀之下。師古曰：兩觀，謂闕也。觀，古玩翻。〕</font></font><font size=4px>然後聖化可得而行也。今以 陛下明知，</font><font size=4px color="#009090"><font size=4px>〔知，讀曰智。〕</font></font><font size=4px>誠深思天地之心，覽否、泰之卦，歷周、唐之所進以為法，原秦、魯之所消以為戒，</font><font size=4px color="#009090"><font size=4px>〔師古曰：歷，謂歷觀之。原，謂思其本也。周， 成王；唐，唐堯。〕</font></font><font size=4px>考祥應之福，</font><span class="h"><font size=4px>【章：乙十一行本「災」上有「省」字；張校同。】</font></font><font size=4px>災異之禍，以揆 當世之變，放遠佞邪之黨，壞散險詖之聚，</font><font size=4px color="#009090"><font size=4px>〔遠，于願翻。壞，音怪。師古曰：揆，度也。險言曰詖。詖，彼義翻。〕</font></font><font size=4px>杜閉群枉之門，廣開眾正之路，涑斷狐疑，分 別猶豫，</font><font size=4px color="#009090"><font size=4px>〔斷，丁亂翻。別，彼列翻。〕</font></font><font size=4px>使是非炳然可，則百異消滅而眾祥並至，太平之基，萬世之利也。」顯見其書，愈與許、史比而怨更生等。</font><font size=4px color="#009090"><font size=4px>〔比，毗至翻； 下同。〕</font></font><font size=4px>

 　　是歲，夏寒，日青無光，顯及許、史皆言堪、猛用事之咎。上內重堪，又患眾口之寖潤，</font><font size=4px color="#009090"><font size=4px>〔鄭氏曰：譖人之言如水之浸潤，漸以成之。孔子曰：浸潤之譖不行焉，可謂明也已矣。〕</font></font><font size=4px>無所取信。時長安令楊興以材能幸，常稱譽堪，</font><font size=4px color="#009090"><font size=4px>〔譽，音余；下同。〕</font></font><font size=4px>上欲以為助，乃見問興：「朝臣齗齗不可光祿勳，何邪﹖」</font><font size=4px color="#009090"><font size=4px>〔師古曰：齗齗，忿疾之意也。齗，音牛斤翻。〕</font></font><font size=4px>興者，傾巧士，謂上疑堪，因順指曰：「堪非獨不可於朝廷，自州里亦不可也！</font><font size=4px color="#009090"><font size=4px>〔周禮：五黨為州，五家為鄰，五鄰為里。漢人謂同州鄉而居者為州里。〕</font></font><font size=4px>臣見眾人聞堪與劉更生等謀毀骨肉，以為當誅；故臣前書言堪不可誅傷，為國養恩也。」</font><font size=4px color="#009090"><font size=4px>〔為，于偽翻；下同。〕</font></font><font size=4px>上曰：「然此何罪而誅﹖今宜柰何﹖」興曰：臣愚以為可賜爵關內侯，食邑三百戶，勿令典事。明主不失師傅之恩，此最策之得者也。」上於是疑之。

 　　司隸校尉琅邪諸葛豐</font><font size=4px color="#009090"><font size=4px>〔姓譜：葛氏，先本琅邪諸縣人，徙陽都；時人本其先之所居，謂之諸葛氏。風俗通云：葛嬰為陳涉將，有功而誅，孝文錄其後，封諸縣侯，因并氏焉。〕</font></font><font size=4px>始以剛直特立著名於朝，數侵犯貴戚，</font><font size=4px color="#009090"><font size=4px>〔數，所角翻；下同。〕</font></font><font size=4px>在位者多言其短；後坐春夏繫治人，</font><font size=4px color="#009090"><font size=4px>〔春、夏，生長之時，故仲春省囹圄，去桎梏，毋肆掠，止獄訟；仲夏挺重囚，益其食。春夏而繫治人，為不順天時。〕</font></font><font size=4px>徙城門校尉。豐於是上書告堪、猛罪。上不直豐，乃制詔御史：「城門校尉豐，前與光祿勳堪、光祿大夫猛在朝之時，數稱言堪、猛之美。豐前為司隸校尉，不順四時，修法度，專作苛暴以獲虛威；朕不忍下吏，</font><font size=4px color="#009090"><font size=4px>〔下，遐稼翻。〕</font></font><font size=4px>以為城門校尉。</font><font size=4px color="#009090"><font size=4px>〔百官表：城門校尉，掌京師十二城門屯兵。〕</font></font><font size=4px>不內省諸己，</font><font size=4px color="#009090"><font size=4px>〔省，悉景翻。〕</font></font><font size=4px>而反怨堪、猛以求報舉，</font><font size=4px color="#009090"><font size=4px>〔師古曰：言舉其事以報怨。〕</font></font><font size=4px>告按無證之辭，暴揚難驗之罪，毀譽恣意，不顧前言，</font><font size=4px color="#009090"><font size=4px>〔師古曰：前言，謂譽堪、猛之美；今乃更言其短，是不顧也。譽，音余；下同。〕</font></font><font size=4px>不信之大也。朕憐豐之耆老，不忍加刑，其免為庶人！」又曰：「豐言堪、猛貞信不立，朕閔而不治，又惜其材能未有所效，其左遷堪為河東太守，猛槐里令。」</font><font size=4px color="#009090"><font size=4px>〔槐里，周之太丘，秦曰廢丘；高帝二年改曰槐里，屬右扶風。〕</font></font><font size=4px>

 　　臣光曰：諸葛豐之於堪、猛，前譽而後毀，其志非為朝廷進善而去姦也，</font><font size=4px color="#009090"><font size=4px>〔去，羌呂翻。〕</font></font><font size=4px>欲比周求進而已矣；斯亦鄭朋、楊興之流，烏在其為剛直哉！人君者，察美惡，辨是非，賞以勸善，罰以懲姦，所以為治也。</font><font size=4px color="#009090"><font size=4px>〔治，直吏翻。〕</font></font><font size=4px>使豐言得實，則豐不當黜；若其誣罔，則堪、猛何辜焉！今兩責而俱棄之，則美惡、是非果安在哉！

 　　賈捐之與楊興善。捐之數短石顯，</font><font size=4px color="#009090"><font size=4px>〔師古曰：談說其長短。余謂此言數陳其短耳。數，所角翻。〕</font></font><font size=4px>以故不得官，稀復進見；</font><font size=4px color="#009090"><font size=4px>〔復，扶又翻；下同。見，賢遍翻。〕</font></font><font size=4px>興新以材能得幸。捐之謂興曰：「京兆尹缺，</font><font size=4px color="#009090"><font size=4px>〔按百官表：初元四年，京兆尹成。永光四年，光祿大夫琅邪張譚為京兆尹；四年，不勝任，免。蓋是時成已去而譚未除，是以缺官也。〕</font></font><font size=4px>使我得見，言君蘭，</font><font size=4px color="#009090"><font size=4px>〔張晏曰：楊興，君蘭。考異曰：荀紀作「君簡」，今從漢書。〕</font></font><font size=4px>京兆尹可立得。」興曰：「君房下筆，言語妙天下；</font><font size=4px color="#009090"><font size=4px>〔賈捐之，字君房。師古曰：於天下最為精妙耳。〕</font></font><font size=4px>使君房為尚書令，勝五鹿充宗遠甚。」</font><font size=4px color="#009090"><font size=4px>〔續漢志曰：尚書令，承秦所置；武帝用宦者更為中書謁者令。是時石顯為中書令，五鹿充宗為尚書令，疑兩官並置也。百官表：成帝建始元年，尚書令五鹿充宗為少府；五年，貶為玄菟太守。逆而數之，則知充宗是年猶為尚書令也。姓譜：趙大夫食采於五鹿，以邑為氏。〕</font></font><font size=4px>捐之曰：「令我得代充宗，君蘭為京兆，京兆，郡國首，尚書，百官本，天下真大治，士則不隔矣！」</font><font size=4px color="#009090"><font size=4px>〔治，直吏翻。〕</font></font><font size=4px>捐之復短石顯，興曰：顯方貴，上信用之；今欲進，第從我計，</font><font size=4px color="#009090"><font size=4px>〔師古曰：第，但也。〕</font></font><font size=4px>且與合意，即得入矣！」捐之即與興共為薦顯奏，稱譽其美，</font><font size=4px color="#009090"><font size=4px>〔譽，音余；下同。〕</font></font><font size=4px>以為宜賜爵關內侯，引其兄弟以為諸曹；又共為薦興奏，以為可試守京兆尹。石顯聞知之，白之上，乃下興、捐之獄，</font><font size=4px color="#009090"><font size=4px>〔下，遐稼翻。〕</font></font><font size=4px>令顯治之，奏「興，捐之懷詐偽，更相薦譽，</font><font size=4px color="#009090"><font size=4px>〔更，工衡翻。〕</font></font><font size=4px>欲得大位，罔上不道！」捐之竟坐棄市；興髡鉗為城旦。

 　　臣光曰：君子以正攻邪，猶懼不克；況捐之以邪攻邪，其能免乎！

 　　徙清河王竟為中山王。

 　　匈奴呼韓邪單于民眾益盛，塞下禽獸盡，單于足以自衛，不畏郅支，其大臣多勸單于北歸者。</font><font size=4px color="#009090"><font size=4px>〔師古曰：塞下無禽獸，則射獵無所得；又不畏郅支，故欲北歸舊處。〕</font></font><font size=4px>久之，單于竟北歸庭，民眾稍稍歸之，其國遂定。

 　　二年（己卯、前四二）

 　　春，二月，赦天下。

 　　丁酉，御史大夫韦玄成为丞相；右扶风郑弘为御史大夫。

 　　三月，壬戌朔，日有食之。

 　　夏，六月，赦天下。

 　　上問給事中匡衡以地震日食之變，</font><font size=4px color="#009090"><font size=4px>〔匡衡時以博士給事中。風俗通云：匡，魯邑，句須為之宰；其後氏焉。〕</font></font><font size=4px>衡上疏曰：「陛下躬聖德，開太平之路，閔愚吏民觸法抵禁，比年大赦，使百姓得改行自新，</font><font size=4px color="#009090"><font size=4px>〔比，毗至翻。行，下孟翻。〕</font></font><font size=4px>天下幸甚！臣竊見赦之後，姦邪不為衰止，</font><font size=4px color="#009090"><font size=4px>〔為，于偽翻。〕</font></font><font size=4px>今日大赦，明日犯法，相隨入獄，此殆導之未得其務也。今天下俗，貪財賤義，好聲色，上侈靡，親戚之恩薄，婚姻之黨隆，苟合徼幸，</font><font size=4px color="#009090"><font size=4px>〔好，呼到翻；下同。徼，工堯翻。〕</font></font><font size=4px>以身設利；不改其原，</font><font size=4px color="#009090"><font size=4px>〔師古曰：設，施也。原，本也。〕</font></font><font size=4px>雖歲赦之，刑猶難使錯而不用也，</font><font size=4px color="#009090"><font size=4px>〔師古曰：歲赦，謂每歲一赦也。錯，置也。錯，音千故翻。〕</font></font><font size=4px>臣愚以為宜壹曠然大變其俗。夫朝廷者，天下之楨幹也。</font><font size=4px color="#009090"><font size=4px>〔楨幹，版築之具：題曰楨，旁曰幹，以築垣牆，喻治天下也。楨，音貞。〕</font></font><font size=4px>朝有變色之言，則下有爭鬭之患；上有自專之士，則下有不讓之人；上有克勝之佐，則下有傷害之心；上有好利之臣，則下有盜竊之民；此其本也。</font><font size=4px color="#009090"><font size=4px>〔師古曰：言下之所行，皆取化於上也。〕</font></font><font size=4px>治天下者，審所上而已。</font><font size=4px color="#009090"><font size=4px>〔師古曰：上，謂崇尚也。治，直之翻。〕</font></font><font size=4px>教化之流，非家至而人說之也；</font><font size=4px color="#009090"><font size=4px>〔師古曰：非家家皆到，人人勸說也。〕</font></font><font size=4px>賢者在位，能者布職，朝廷崇禮，百僚敬讓，道德之行，由內及外，自近者始，然後民知所法，遷善日進而不自知也。詩曰：『商邑翼翼，四方之極。』</font><font size=4px color="#009090"><font size=4px>〔師古曰：商頌殷武之詩也。商邑，京師也。極，中也。言商邑之禮俗，翼翼然可則傚，是乃四方之中正也。〕</font></font><font size=4px>今長安，天子之都，親承聖化，然其習俗無以異於遠方，郡國來者無所法則，或見侈靡而放效之；</font><font size=4px color="#009090"><font size=4px>〔師古曰：放，依也，音甫往翻。〕</font></font><font size=4px>此教化之原本，風俗之樞機，宜先正者也。臣聞天人之際，精祲有以相盪，</font><font size=4px color="#009090"><font size=4px>〔李奇曰：祲，氣也；言天人精氣相動也。師古曰：祲，謂陰陽之氣相浸漸以成災祥者也，音子鴆翻。〕</font></font><font size=4px>善惡有以相推，事作乎下者象動乎上，陰變則靜者動，陽蔽則明者晻，</font><font size=4px color="#009090"><font size=4px>〔鄧展曰：靜者動，謂地震也；明者晻，謂日食也。師古曰：晻，與暗同。〕</font></font><font size=4px>水旱之災隨類而至。陛下祇畏天戒，哀閔元元，宜省靡麗，考制度，近忠正，遠巧佞，</font><font size=4px color="#009090"><font size=4px>〔近，其靳翻。遠，于願翻。〕</font></font><font size=4px>以崇至仁，匡失俗，道德弘於京師，淑問揚乎疆外，</font><font size=4px color="#009090"><font size=4px>〔師古曰：淑，善也。問，名也。〕</font></font><font size=4px>然後大化可成、禮讓可興也。」上說其言，</font><font size=4px color="#009090"><font size=4px>〔說，讀曰悅〕</font></font><font size=4px>遷衡為光祿大夫。

 　　荀悅論曰：夫赦者，權時之宜，非常典也。漢興，承秦兵革之後，大愚之世，比屋可刑，</font><font size=4px color="#009090"><font size=4px>〔比，毗至翻，又毗必翻。〕</font></font><font size=4px>故設三章之法，大赦之令，</font><font size=4px color="#009090"><font size=4px>〔約法三章，事見九卷高帝元年。赦，自古有之，至於大赦，則始於秦。高祖既并天下，即皇帝位，大赦天下，後世因之為永制。〕</font></font><font size=4px>蕩滌穢流，與民更始，</font><font size=4px color="#009090"><font size=4px>〔更，工衡翻。〕</font></font><font size=4px>時勢然也。後世承業，襲而不革，失時宜矣。若惠、文之世，無所赦之。若孝景之時，七國皆亂，異心並起，姦詐非一。及武帝末年，賦役繁興，群盜並起，加以太子之事，巫蠱之禍，天下紛然，百姓無聊。</font><font size=4px color="#009090"><font size=4px>〔『章：乙十一行本「聊」下有「人不自安」四字；孔本同；退齋校同；傳校同。〕</font></font><font size=4px>及光武之際，撥亂之後，如此之比，宜為赦矣。

 　　秋，七月，隴西羌艪姐旁種反，</font><font size=4px color="#009090"><font size=4px>〔師古曰：艪，音所廉翻，又音先廉翻。姐，音紫。今西羌尚有此姓，而艪，音先冉翻。〕</font></font><font size=4px>詔召丞相韋玄成等入議。是時，歲比不登，</font><font size=4px color="#009090"><font size=4px>〔比，毗至翻。〕</font></font><font size=4px>朝廷方以為憂，而遭羌變，玄成等漠然，莫有對者。</font><font size=4px color="#009090"><font size=4px>〔師古曰：漠，無聲也，音莫。〕</font></font><font size=4px>右將軍馮奉世曰：「羌虜近在竟內背畔，</font><font size=4px color="#009090"><font size=4px>〔竟，古境字通用。北，蒲妹翻。〕</font></font><font size=4px>不以時誅，無以威制遠蠻，臣願帥帥討之！」</font><font size=4px color="#009090"><font size=4px>〔帥，讀曰率。〕</font></font><font size=4px>上問用兵之數， 對曰：臣聞善用兵者，役不再興，糧不三載，故師不久暴而天誅亟決。</font><font size=4px color="#009090"><font size=4px>〔師古曰：暴，露也。亟，急也。載，子亥翻。。〕</font></font><font size=4px>往者數不料敵，</font><font size=4px color="#009090"><font size=4px>〔師古曰：料，量也，音 聊。〕</font></font><font size=4px>而師至於折傷，再三發調，則曠日煩費，威武虧矣。</font><font size=4px color="#009090"><font size=4px>〔折，而設翻。調，徒弔翻。〕</font></font><font size=4px>今反虜無三萬人，</font><font size=4px color="#009090"><font size=4px>〔師古曰：無慮，舉凡之言，無小思慮而大計也。〕</font></font><font size=4px>法當倍，用六萬人；然羌戎，弓矛之兵耳，器不犀利，</font><font size=4px color="#009090"><font size=4px>〔如淳曰：今俗以刀兵利為犀。晉灼曰：犀，堅也。師古曰：晉說是。〕</font></font><font size=4px>可用四萬人。一月足以決。」丞相、御史、兩將軍</font><font size=4px color="#009090"><font size=4px>〔兩將軍，車騎將軍王接、左將軍許嘉也。〕</font></font><font size=4px>皆以為「民方收斂時未可多發；發萬人屯守之，且足。」</font><font size=4px color="#009090"><font size=4px>〔且足，猶言且可也。斂，力贍翻。〕</font></font><font size=4px>奉世曰：「不可。天下被饑饉，</font><font size=4px color="#009090"><font size=4px>〔被，皮義。〕</font></font><font size=4px>士馬羸耗，守戰之備久廢不簡，</font><font size=4px color="#009090"><font size=4px>〔師古曰：簡，謂選揀。〕</font></font><font size=4px>夷狄皆有輕邊吏之心，而羌首難。</font><font size=4px color="#009090"><font size=4px>〔師古曰：言創首為寇難也。難，乃旦翻。〕</font></font><font size=4px>今以萬人分屯數處，虜見兵少，必不畏懼；戰則挫兵病師，守則百姓不救，如此，怯弱之形見。</font><font size=4px color="#009090"><font size=4px>〔見，賢遍翻。〕</font></font><font size=4px>羌人乘利，諸種並和，</font><font size=4px color="#009090"><font size=4px>〔種，章勇翻。師古曰：和，應也，音胡臥翻。〕</font></font><font size=4px>相扇而起，臣恐中國之役不得止於四萬，非財幣之所能解也。故少發師而曠日，</font><font size=4px color="#009090"><font size=4px>〔師古曰：曠，空也；空費其日而無功也。〕</font></font><font size=4px>與一舉而疾決，利害相萬也。」</font><font size=4px color="#009090"><font size=4px>〔師古曰：相比為萬倍也。〕</font></font><font size=4px>固爭之，不能得。</font><font size=4px color="#009090"><font size=4px>〔言奉世不能得請也。〕</font></font><font size=4px>有詔，益二千人。於是遣奉世將萬二千人騎，以將屯為名。</font><font size=4px color="#009090"><font size=4px>〔師古曰：且云領兵屯田，不言討賊。將，即亮翻。〕</font></font><font size=4px>典屬國任立、護軍都尉韓昌為偏裨，到隴西，分屯三處。</font><font size=4px color="#009090"><font size=4px>〔任立為右軍，屯白石。韓昌為前軍，屯臨洮。奉世為中軍，屯首陽西極上。任，音壬。〕</font></font><font size=4px>昌先遣兩校尉與羌戰，羌眾</font><span class="h"><font size=4px>【章：乙十一行本「眾」作「虜」；孔本同。】</font></font><font size=4px>盛多，皆為所破，殺兩校尉。</font><font size=4px color="#009090"><font size=4px>〔校，戶教翻。〕</font></font><font size=4px>奉世具上地形部眾多少之計，願益三萬六千人，乃足以決事。書奏，天子大為發兵六萬餘人。</font><font size=4px color="#009090"><font size=4px>〔上，時掌翻。為，于偽翻。〕</font></font><font size=4px>八月，拜太常弋陽侯任千秋為奮武將軍以助之。</font><font size=4px color="#009090"><font size=4px>〔昭帝時，宮以捕上官桀功，封弋陽侯，千秋其子也。弋陽侯國，屬汝南郡。應劭曰：弋山在西北。〕</font></font><font size=4px>冬，十月，兵畢至隴西，十一月，並進，羌虜大破，斬首數千級，餘皆走出塞。兵未決間，漢復發募士萬人，</font><font size=4px color="#009090"><font size=4px>〔復，扶又翻。〕</font></font><font size=4px>拜定襄太守韓安國為建威將軍；</font><font size=4px color="#009090"><font size=4px>〔師古曰：自別有此韓安國，非武帝時人也。〕</font></font><font size=4px>未進，聞羌破而還。詔罷吏士，</font><font size=4px color="#009090"><font size=4px>〔吏，軍吏；士，卒也。〕</font></font><font size=4px>頗留屯田，備要害處。</font><font size=4px color="#009090"><font size=4px>〔師古曰：要害者，在我為要，於敵為害也。〕</font></font><font size=4px> 　　 
</font><!--/HTMLBUILERPART0--><font size=4px>