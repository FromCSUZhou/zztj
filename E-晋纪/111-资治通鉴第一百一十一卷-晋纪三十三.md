<font size=4px>　　晉紀三十三</font><font size=4px color="#009090"><font size=4px>〔起居維大淵獻（己亥），盡上章困敦（庚子），凡二年。〕</font></font><font size=4px>

 　　安皇帝丙

 　　隆安三年（己亥、三九九）

 　　春，正月，辛酉，大赦。

 　　戊辰，燕昌黎尹留忠謀反，誅；事連尚書令東陽公根、尚書段成，皆坐死；遣中衛將軍衛雙就誅忠弟</font><span class="h"><font size=4px>【章：十二行本「弟」下有「幽州刺史」四字；乙十一行本同；孔本同；張校云：來註「弟幽州刺史志於凡」八字作正文。】</font></font><font size=4px>志於凡城。以衛將軍平原公元為司徒、尚書令。

 　　庚午，魏主珪北巡，分命大將軍常山王遵等三軍從東道出長川，</font><font size=4px color="#009090"><font size=4px>〔長川在禦夷鎮西北，大漠之東垂也。下所謂西道、中道，蓋絕漠分為三路。〕</font></font><font size=4px>鎮北將軍高涼王樂真等七軍從西道出牛川，珪自將大軍從中道出駮髯水以襲高車。</font><font size=4px color="#009090"><font size=4px>〔將，即亮翻。駮，北角翻。髯，而占翻。〕</font></font><font size=4px>

 　　壬午，燕右将军张真、城门校尉和翰坐谋反诛。

 　　癸未，燕大赦，改元長樂。</font><font size=4px color="#009090"><font size=4px>〔樂，音洛。〕</font></font><font size=4px>燕主盛每十日一自決獄，不加拷掠，多得其情。</font><font size=4px color="#009090"><font size=4px>〔拷，音考。掠，音亮。史言慕容盛以聰察殺身。〕</font></font><font size=4px>

 　　武威王烏孤徙治樂都，</font><font size=4px color="#009090"><font size=4px>〔治，直之翻。樂，音洛。〕</font></font><font size=4px>以其弟西平公利鹿孤鎮安夷，</font><font size=4px color="#009090"><font size=4px>〔安夷縣，漢屬金城郡，晉分屬西平郡。〕</font></font><font size=4px>廣武公傉檀鎮西平，</font><font size=4px color="#009090"><font size=4px>〔西平治樂都郡，唐鄯州之湟水縣也。専，奴沃翻。〕</font></font><font size=4px>叔父素渥鎮湟河，若留鎮澆河，從弟替引鎮嶺南，</font><font size=4px color="#009090"><font size=4px>〔嶺南，即洪池嶺之南。〕</font></font><font size=4px>洛回鎮廉川，從叔吐若留鎮浩亹；</font><font size=4px color="#009090"><font size=4px>〔從，才用翻。浩亹在樂都之東，隋、唐併入湟水縣。浩，音誥；亹，音門。〕</font></font><font size=4px>夷、夏俊傑，</font><font size=4px color="#009090"><font size=4px>〔夏，戶雅翻。〕</font></font><font size=4px>隨才授任，內居顯位，外典郡縣，咸得其宜。

 　　烏孤謂群臣曰：「隴右、河西，本數郡之地，</font><font size=4px color="#009090"><font size=4px>〔漢時河西置武威、張掖、酒泉四郡；隴右置隴西、金城二郡。〕</font></font><font size=4px>遭亂，分裂至十餘國，呂氏、乞伏氏、段氏最強，今欲取之，三者何先﹖」楊統曰：「乞伏氏本吾之部，落終當服從。</font><font size=4px color="#009090"><font size=4px>〔乞伏與禿髮氏，皆鮮卑也。〕</font></font><font size=4px>段氏書生，無能為患，且結好於我，攻之不義。</font><font size=4px color="#009090"><font size=4px>〔好，呼到翻。〕</font></font><font size=4px>呂光衰耄，嗣子微弱，</font><font size=4px color="#009090"><font size=4px>〔謂光以子紹為嗣也。。〕</font></font><font size=4px>纂、弘雖有才而內相猜忌，若使浩亹、廉川乘虛迭出，彼必疲於奔命，不過二年，兵勞民困，則姑臧可圖也。</font><font size=4px color="#009090"><font size=4px>〔姑臧，呂光所都。〕</font></font><font size=4px>姑臧舉，則二寇不待攻而服矣。」烏孤曰：「善！」

 　　二月，丁亥朔，魏軍大破高車三十餘部，獲七萬餘口，馬三十餘萬匹，牛羊百四十餘萬頭。衛王儀別將三萬騎絕漠千餘里，</font><font size=4px color="#009090"><font size=4px>〔將，即亮翻。〕</font></font><font size=4px>破其七部，獲二萬餘口，馬五萬餘匹，牛羊二萬餘頭。高車諸部大震。

 　　林邑王范達陷日南、九真，遂寇交趾，太守杜瑗擊破之。</font><font size=4px color="#009090"><font size=4px>〔瑗，于眷翻。〕</font></font><font size=4px>

 　　庚戌，魏征虜將軍庾岳破張超於勃海，斬之。</font><font size=4px color="#009090"><font size=4px>〔張超據南皮，見上卷上年。〕</font></font><font size=4px>

 　　段業即涼王位，改元天璽；</font><font size=4px color="#009090"><font size=4px>〔是為北涼。璽，斯氏翻。〕</font></font><font size=4px>以沮渠蒙遜為尚書左丞，</font><font size=4px color="#009090"><font size=4px>〔沮，子余翻。〕</font></font><font size=4px>梁中庸為右丞。

 　　魏主珪大獵於牛川之南，以高車人為圍，周七百餘里；因驅其禽獸，南抵平城，使高車築鹿苑，廣數十里。</font><font size=4px color="#009090"><font size=4px>〔廣，古曠翻。〕</font></font><font size=4px>三月，己未，珪還平城。

 　　甲子，珪分尚書三十六曹及外署，凡置三百六十曹，令八部大夫主之。</font><font size=4px color="#009090"><font size=4px>〔八部大夫，恐當作「八部大人」。魏王珪天興元年，置八部大人於皇城，四方、四維一面置一人，以擬八座，謂之八國，各有屬官，常侍、待詔直左右，山入王命。〕</font></font><font size=4px>吏部尚書崔宏通署三十六曹，如令、僕統事。置五經博士，增國子太學生員合千人。

 　　珪問博士李先曰：「天下何物最善，可以益人神智﹖」對曰：「莫若書籍。」珪曰：「書籍凡有幾何，如何可集﹖」對曰：「自書契以來，世有滋益，以至于今，不可勝計。苟人主所好，何憂不集。」珪從之，命郡縣大索書籍，悉送平城。</font><font size=4px color="#009090"><font size=4px>〔魏主珪之崇文如此，而魏之儒風及平涼州之後始振，蓋代北以右武為俗，雖其君尚文，未能回也。嗚呼！平涼之後，儒風雖振，而北人胡服，至孝文遷洛之時，未盡改也。用夏變夷之難如是夫！勝，音升。好，呼到翻。索，昔客翻。〕</font></font><font size=4px>

 　　初，秦王登之弟廣帥眾三千依南燕王德，德以為冠軍將軍，處之乞活堡。</font><font size=4px color="#009090"><font size=4px>〔帥，讀曰率。冠，古玩翻。乞活堡，晉惠帝時諸賊保聚之地。處，昌呂翻。〕</font></font><font size=4px>會熒惑守東井，或言秦當復興，</font><font size=4px color="#009090"><font size=4px>〔復，扶又翻。〕</font></font><font size=4px>廣乃自稱秦王，擊南燕北地王鍾，破之。是時，滑臺孤弱，</font><font size=4px color="#009090"><font size=4px>〔德徙滑臺，事見上卷上年。〕</font></font><font size=4px>土無十城，眾不過一萬，鍾既敗，附德者多去德而附廣。德乃留魯陽王和守滑臺，自帥眾討廣，斬之。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　燕主寶之至黎陽也，</font><font size=4px color="#009090"><font size=4px>〔事見上卷上年。〕</font></font><font size=4px>魯陽王和長史李辯勸和納之，和不從。辯懼，故潛引晉軍至管城，</font><font size=4px color="#009090"><font size=4px>〔事亦見上卷上年。〕</font></font><font size=4px>欲因德出戰而作亂。既而德不出，辯愈不自安。及德討苻廣，辯復勸和反，</font><font size=4px color="#009090"><font size=4px>〔復，扶又翻；下可復同。〕</font></font><font size=4px>和不從，辯乃殺和，以滑臺降魏。</font><font size=4px color="#009090"><font size=4px>〔降，下江翻。〕</font></font><font size=4px>魏行臺尚書和跋在鄴，帥輕騎自鄴赴之，</font><font size=4px color="#009090"><font size=4px>〔騎，奇寄翻。〕</font></font><font size=4px>既至，辯悔之，閉門拒守。跋使尚書郎鄧暉說之，</font><font size=4px color="#009090"><font size=4px>〔鄧暉，魏之鄴臺尚書郎也。說，輸芮翻。〕</font></font><font size=4px>辯乃開門內跋，跋悉收德宮人府庫。德遣兵擊跋，跋逆擊，破之，又破德將桂陽王鎮，</font><font size=4px color="#009090"><font size=4px>〔將，即亮翻。〕</font></font><font size=4px>俘獲千餘人。陳、潁之民多附於魏。</font><font size=4px color="#009090"><font size=4px>〔陳、潁，陳郡、潁川也。〕</font></font><font size=4px>

 　　南燕右衛將軍慕容雲斬李辯，帥將士家屬二萬餘口出滑臺赴德。</font><font size=4px color="#009090"><font size=4px>〔帥，讀曰率。〕</font></font><font size=4px>德欲攻滑臺，韓範曰：「嚮也魏為客，吾為主人；今也吾為客，魏為主人。人心危懼，不可復職，</font><font size=4px color="#009090"><font size=4px>〔復，扶又翻。〕</font></font><font size=4px>不如先據一方，自立基本，乃圖進取。」</font><font size=4px color="#009090"><font size=4px>〔微韓範之言，德若進攻滑臺，必至喪敗，固不待慕容超之時也。〕</font></font><font size=4px>張華曰：「彭城，楚之舊都，</font><font size=4px color="#009090"><font size=4px>〔項羽都彭城，故云然。〕</font></font><font size=4px>可攻而據之。」北地王鍾等皆勸德攻滑臺。尚書潘聰曰：「滑臺四通八達之地，</font><font size=4px color="#009090"><font size=4px>〔滑臺當河津之要，魏自北渡河而南向晉，從清水入河，秦沿渭順河而下，皆湊於滑臺。又其城旁無山陵可依，車騎、舟師皆可以騁，故謂之四通八達之地。〕</font></font><font size=4px>北有魏，南有晉，西有秦，居之未嘗一日安也。彭城土曠人稀，平夷無嶮，且晉之舊鎮，未易可取。</font><font size=4px color="#009090"><font size=4px>〔易，以豉翻。〕</font></font><font size=4px>又密邇江、淮，夏秋多水。乘舟而戰者，吳之所長，我之所短也。青州沃野二千里，精兵十餘萬，左有負海之饒，右有山河之固，廣固城曹嶷所築，</font><font size=4px color="#009090"><font size=4px>〔嶷，魚力翻。〕</font></font><font size=4px>地形阻峻，足為帝王之都。三齊英傑，思得明主以立功於世久矣。辟閭渾昔為燕臣，</font><font size=4px color="#009090"><font size=4px>〔孝武太元十九年，辟閭渾為慕容農所破，遂臣於燕。〕</font></font><font size=4px>今宜遣辯士馳說於前，大兵繼踵於後，若其不服，取之如拾芥耳。</font><font size=4px color="#009090"><font size=4px>〔兼弱攻昧，取亂侮亡，自三代之時仲虺已有是言，夫子定書，弗之刪也。後人泥古，專言王者之師，以仁義行之，若宋襄公可以為鑒矣。說，輸芮翻。〕</font></font><font size=4px>既得其地，然後閉關養銳，伺隙而動，此乃陛下之關中、河內也。」</font><font size=4px color="#009090"><font size=4px>〔用荀或說魏武之言。伺，相吏翻。〕</font></font><font size=4px>德猶豫未沙。沙門竺朗素善占候，</font><font size=4px color="#009090"><font size=4px>〔竺，朗之俗姓。〕</font></font><font size=4px>德使牙門蘇撫問之，朗曰：「敬覽三策，潘尚書之議，興邦之言也。且今歲之初，彗星起奎、婁，掃虛、危；彗者，除舊布新之象，奎、婁為魯，虛、危為齊。</font><font size=4px color="#009090"><font size=4px>〔晉天文志：奎、婁、胃，魯、徐州。虛、危，齊、青州。彗，祥歲翻，又旋芮翻，又徐醉翻。〕</font></font><font size=4px>宜先取兗州，巡撫琅邪，至秋乃北徇齊地，此天道也。」撫又密問以年世，朗以周易筮之曰：「燕衰庾戌，年則一紀，世則及子。」</font><font size=4px color="#009090"><font size=4px>〔其後燕亡於義熙六年，歲在上章閹茂。上章，庾也；閹茂，戌也。〕</font></font><font size=4px>撫還報德，德乃引師而南，兗州北鄙諸郡縣皆降之。</font><font size=4px color="#009090"><font size=4px>〔降，戶江翻；下同。〕</font></font><font size=4px>德置守宰以撫之，禁軍士無得虜掠。百姓大悅，牛酒屬路。</font><font size=4px color="#009090"><font size=4px>〔屬，之欲翻。〕</font></font><font size=4px>

 　　丙子，魏主珪遣建義將軍庾真、越騎校尉奚斤擊庫狄、宥連、侯莫陳三部，皆破之，</font><font size=4px color="#009090"><font size=4px>〔其後庫狄、侯莫陳二姓皆貴顯，而宥連之種微矣。〕</font></font><font size=4px>追奔至大峨谷，置戍而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　己卯，追尊帝所生母陳夫人為德皇太后。

 　　夏，四月，鮮卑疊掘河內帥戶五千降于西秦。西秦王乾歸以河內為疊掘都統，以宗女妻之。</font><font size=4px color="#009090"><font size=4px>〔疊掘亦鮮卑一種也；河內其名。掘，其月翻。妻，七細翻。〕</font></font><font size=4px>

 　　甲午，燕大赦。

 　　會稽王道子有疾，</font><font size=4px color="#009090"><font size=4px>〔會，工外翻。〕</font></font><font size=4px>且無日不醉。世子元顯知朝望去之，乃諷朝廷解道子司徒、揚州刺史。</font><font size=4px color="#009090"><font size=4px>〔朝，直遙翻；下同。〕</font></font><font size=4px>乙未，以元顯為揚州刺史。道子醒而後知之，大怒，無如之何。元顯以廬江太守會稽張法順為謀主，</font><font size=4px color="#009090"><font size=4px>〔會，工外翻。〕</font></font><font size=4px>多引樹親黨，朝貴皆畏事之。</font><font size=4px color="#009090"><font size=4px>〔為元顯、張法順俱被誅張本。〕</font></font><font size=4px>

 　　涼太子紹、太原公纂將兵伐北涼，</font><font size=4px color="#009090"><font size=4px>〔河西四郡，張掖在北，故號北涼。將，即亮翻。〕</font></font><font size=4px>北涼王業求救於武威王烏孤，烏孤遣驃騎大將軍利鹿孤及楊軌救之。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>業將戰，沮渠蒙遜諫曰：「楊軌恃鮮卑之強，有窺窬之志，</font><font size=4px color="#009090"><font size=4px>〔禿髮，本鮮卑種也。沮，子余翻。〕</font></font><font size=4px>紹、纂深入，置兵死地，不可敵也。今不戰則有泰山之安，戰則有累卵之危。」業從之，按兵不戰。紹、纂引兵歸。

 　　六月，烏孤以利鹿孤為涼州牧，鎮西平，召軍騎大將軍傉檀入錄府國事。</font><font size=4px color="#009090"><font size=4px>〔専，奴沃翻。〕</font></font><font size=4px>

 　　會稽世子元顯自以少年，不欲頓居重任；</font><font size=4px color="#009090"><font size=4px>〔少，詩照翻。〕</font></font><font size=4px>戊子，以琅邪王德文為司徒。

 　　魏前河間太守</font><span class="h"><font size=4px>【章：十二行本「守」下有「范陽」二字；乙十一行本同；孔本同；張校同；退齋校同。】</font></font><font size=4px>盧溥帥其部曲數千家就食漁陽，遂據有數郡。秋，七月，己未，燕主盛遣使拜溥幽州刺史。</font><font size=4px color="#009090"><font size=4px>〔為下魏黜張兗、襲禽盧溥張本。帥，讀曰率。使，疏吏翻。〕</font></font><font size=4px>

 　　辛酉，燕主盛下詔曰：「法例律，公侯有罪，得以金帛贖，</font><font size=4px color="#009090"><font size=4px>〔戰國時，魏文侯師李惶撰次諸國法，著法經。以為王者之政，莫急盜賊，盜賊須劾捕，故著網、捕二篇。其輕狡、越城、博戲、假借、不廉、淫侈、踰制，以為雜律一篇。又以其律具其加減。故所著六篇，皆罪名之制也。漢蕭何條益事律興、廄、戶三篇，合為九篇。魏陳群等采漢律，制新律十八篇。集罪例為刑名，冠於律首。盜律有劫略、恐猲、和賣買人，科有持質，皆非盜事，分以為劫略律。賊律有欺謾、詐偽、踰封、矯制，囚律有詐偽、生死，令丙有詐自復免，事類眾多，分為詐律。賊律有賊伐樹木，殺傷人畜產及諸亡印，金布律有毀傷、亡失縣官財物，分為毀亡律。囚律有告劾、傳覆，廄律有告反、逮受，科有登聞道辭，分為告劾律。囚律有繫囚、鞠獄、斷獄之法，興律有上獄之事，科有考事、報讞，宜別為篇，分為繫訊斷獄律。盜律有受所監、受財枉法，雜律有假借、不廉，令乙有呵人受錢，科有使者驗賂，其事相類，分為請賕律。盜律有勃辱、強賊，興律月擅興傜役，具律有出賣，科有擅作脩舍事，分為興擅律。興律有乏傜、稽留，賊律有儲峙不辦，廄律有乏軍、乏興及舊典有奉法不謹、不承用詔書，漢氏施行，不宜復以為法，別為之留律。秦世舊有廄置、乘傳、副車、食廚，後漢但設騎置，無車馬，而律猶著其文，則為虛設，故除廄律，取其可用合科者為郵驛令。告劾律上言變事、令以驚事告急與興律烽燧及科令者，以為驚事律。盜律有還贓畀主，金布律有罰贖入責、以呈黃金為價，科有平庸坐贓事，以為償贓律。律之初制，無免坐之文，張湯、趙禹始作監臨部主見知故縱之例，其見知而故不舉劾，以贖論；其不見、不知者不坐，科條免坐繁多，宜總為免例，以省科文，故更定以為免坐律。晉初賈充定法，就漢九章增十一篇，改舊律為刑名法例，辨囚律為告劾、繫訊、斷獄，分盜律為請賕、詐偽、水火、毀亡，因事類為衛禁、違制，撰周官為諸侯律，合二十篇。孔穎達曰：古之贖罪皆用銅，漢始改用黃金，但少其斤兩，令與金相敵。漢及後魏，贖罪皆用黃金，後魏以金難得，合金一兩，收絹十匹。今律乃復依古贖銅。〕</font></font><font size=4px>此不足以懲惡而利於王府，甚無謂也。自今皆令立功以自贖，勿復輸金帛。</font><font size=4px color="#009090"><font size=4px>〔復，扶又翻。〕</font></font><font size=4px>

 　　西秦丞相南川宣公出連乞都卒。</font><font size=4px color="#009090"><font size=4px>〔南川，地名。宣，諡也。〕</font></font><font size=4px>

 　　秦齊公崇、鎮東將軍楊佛嵩寇洛陽，河南太守隴西辛恭靖嬰城固守。雍州刺史楊佺期遣使求救於魏常山王遵，</font><font size=4px color="#009090"><font size=4px>〔雍，於用翻。使，疏吏翻；下同。〕</font></font><font size=4px>魏主珪以散騎侍郎西河張濟為遵從事中郎以報之。佺期問於濟曰：「魏之伐中山，戎士幾何﹖」濟曰：「四十餘萬。」</font><font size=4px color="#009090"><font size=4px>〔事見一百八卷孝武太元二十一年。〕</font></font><font size=4px>佺期曰：「以魏之強，小羌不足滅也。且晉之與魏，本為一家，</font><font size=4px color="#009090"><font size=4px>〔謂猗盧救劉琨時也。〕</font></font><font size=4px>今既結好，</font><font size=4px color="#009090"><font size=4px>〔好，呼到翻。〕</font></font><font size=4px>義無所隱。此間兵弱糧寡，洛陽之救，恃魏而已。若其保全，必有厚報；若其不守，與其使羌得之，不若使魏得之。」</font><font size=4px color="#009090"><font size=4px>〔若楊佺期者，豈可使之扞禦封疆哉！〕</font></font><font size=4px>濟還報。八月，珪遣太尉穆崇將六萬騎往救之。

 　　燕遼西太守李朗在郡十年，威行境內，</font><font size=4px color="#009090"><font size=4px>〔燕遼西郡治令支。〕</font></font><font size=4px>恐燕主盛疑之，累徵不赴。以其家在龍城，未敢顯叛，陰召魏兵，許以郡降魏；</font><font size=4px color="#009090"><font size=4px>〔降，戶江翻；下同。〕</font></font><font size=4px>遣使馳詣龍城，廣張寇勢。盛曰：「此必詐也。」召使者詰問，</font><font size=4px color="#009090"><font size=4px>〔詰，去吉翻。〕</font></font><font size=4px>果無事實。監盡滅朗族；丁酉，遣輔國將軍李旱討之。

 　　初，魏奮武將軍張袞以才謀為魏主珪所信重，委以腹心。珪問中州士人於袞，袞薦盧溥及崔逞，珪皆用之。

 　　珪圍中山久未下，軍食乏，</font><font size=4px color="#009090"><font size=4px>〔見一百九卷隆安元年。〕</font></font><font size=4px>問計於群臣，逞為御史中丞，對曰：「桑椹可以佐糧；飛鴞食椹而改音，詩人所稱也。」珪雖用其言，聽民以椹當租，然以逞為侮慢，心銜之。</font><font size=4px color="#009090"><font size=4px>〔詩：翩彼飛鴞，集于泮林，食我桑椹，懷我好音。註云：鴞，惡聲之鳥也。鴞恆惡鳴，今食桑椹，故改其鳴，歸就我以善音。珪本北人而入中原，故銜逞以為侮慢。〕</font></font><font size=4px>秦人寇襄陽，雍州刺史郗恢以書求救於魏常山王遵曰：「賢兄虎步中原。」珪以恢無君臣之禮，命袞及逞為復書，必貶其主。袞、逞謂帝為貴主。珪怒曰：「命汝貶之而謂之『貴主』，何如『賢兄』也！」逞之降魏也，</font><font size=4px color="#009090"><font size=4px>〔見一百九卷隆安元年。〕</font></font><font size=4px>以天下方亂，恐無復遺種，</font><font size=4px color="#009090"><font size=4px>〔種，章勇翻。〕</font></font><font size=4px>使其妻張氏與四子留冀州，逞獨與幼子賾</font><span class="h"><font size=4px>【嚴：「賾」改「頤」。】</font></font><font size=4px>詣平城，</font><font size=4px color="#009090"><font size=4px>〔賾，士革翻。〕</font></font><font size=4px>所留妻子遂奔南燕。珪并以是責逞，賜逞死。盧溥受燕爵命，侵掠魏郡縣，殺魏幽州刺史封沓干。珪謂袞所舉皆非其人，黜袞為尚書令史。袞乃闔門不通人事，惟手校經籍，歲餘而終。

 　　燕主寶之敗也，中書令、民部尚書封懿降於魏。珪以懿為給事黃門侍郎、都坐大官。</font><font size=4px color="#009090"><font size=4px>〔魏官有三都大官：都坐大官、外都大官、內都大都。坐，徂臥翻。〕</font></font><font size=4px>珪問懿以燕氏舊事，懿應對疏慢，亦坐廢於家。</font><font size=4px color="#009090"><font size=4px>〔珪蓋自疑，以為衣冠之士慢之也。〕</font></font><font size=4px>

 　　武威王禿髮烏孤醉，走馬傷脅而卒，遺令立長君。</font><font size=4px color="#009090"><font size=4px>〔長，知兩翻。〕</font></font><font size=4px>國人立其弟利鹿孤，諡烏孤曰武王，廟號烈祖。利鹿孤大赦，徙治西平。

 　　南燕王德遣使說幽州刺史辟閭渾，欲下之；晉氏南渡，僑立幽、冀、青、并四州於江北；秦圍幽州刺史田洛于三阿，是其證也。孝武太元之季，復取齊地，徙幽、冀二州於齊，是後鎮齊者，率領青、冀二州刺史。渾領幽州刺史，蓋自北而南，未純為晉臣，使領幽州而鎮廣固也。說，輸芮翻。〕渾不從；德遣北地王鍾帥步騎二萬擊之。</font><font size=4px color="#009090"><font size=4px>〔帥，讀曰率。〕</font></font><font size=4px>德進據琅邪，徐、袞之民歸附者十餘萬。德自琅邪引兵而北，以南海王法為兗州刺史，鎮梁父。</font><font size=4px color="#009090"><font size=4px>〔父，音甫。〕</font></font><font size=4px>進攻莒城，守將任安委城走。德以潘聰為徐州刺史，鎮莒城。</font><font size=4px color="#009090"><font size=4px>〔莒縣，前漢屬城陽國，後漢屬琅邪，晉分屬東莞郡。將，即亮翻。任，音壬。〕</font></font><font size=4px>蘭汗之亂，燕吏部尚書封孚南奔辟閭渾，渾表為勃海太守；及德至，孚出降，</font><font size=4px color="#009090"><font size=4px>〔降，戶江翻；下同。〕</font></font><font size=4px>德大喜曰：「孤得青州不為喜，喜得卿耳！」遂委以機密。北地王鍾傳檄青州諸郡，諭以禍福。辟閭渾徙八千餘家入守廣固，遣司馬崔誕戍薄荀</font><span class="h"><font size=4px>【張：「荀」作「苟」。】</font></font><font size=4px>固，平原太守張豁戍柳泉；</font><font size=4px color="#009090"><font size=4px>〔薄荀，蓋人姓名，遇亂聚眾保固此地，因以為名。齊人率謂保聚之地為固。漢書地理志：北海郡有柳泉侯國，後漢、晉省。〕</font></font><font size=4px>誕、豁承檄皆降於德。渾懼，攜妻子奔魏，德道射聲校尉劉綱追之，及於莒城，斬之。渾子道秀自詣德，請與父俱死。德曰：「父雖不忠</font><font size=4px color="#009090"><font size=4px>〔以辟閭渾背燕為不忠。〕</font></font><font size=4px>而子能孝。」特赦之。渾參軍張瑛為渾作檄，</font><font size=4px color="#009090"><font size=4px>〔瑛，音英。為，于偽翻。〕</font></font><font size=4px>辭多不遜，德執而讓之。瑛神色自若，徐曰：「渾之有臣，猶韓信之有蒯通。通遇漢祖而生，</font><font size=4px color="#009090"><font size=4px>〔事見十二卷高祖十一年。〕</font></font><font size=4px>臣遭陛下而死，比之古人，竊為不幸耳！」德殺之。遂定都廣固。

 　　燕李旱行至建安，燕主盛急召之，群臣莫測其故。九月，辛未，復遣之。李朗聞其家被誅，</font><font size=4px color="#009090"><font size=4px>〔被，皮義翻。〕</font></font><font size=4px>擁二千餘戶以自固；及聞旱還，謂有內變，不復設備，</font><font size=4px color="#009090"><font size=4px>〔復，扶又翻。〕</font></font><font size=4px>留其子養守令支，</font><font size=4px color="#009090"><font size=4px>〔應劭曰：令，音鈴；師古曰：音郎定翻。孟康曰：支，音祗；裴松之其兒翻。〕</font></font><font size=4px>自迎魏師於北平。</font><font size=4px color="#009090"><font size=4px>〔前漢北平郡治平剛，後漢治土垠，晉治徐無，後魏治盧龍。〕</font></font><font size=4px>壬子，旱襲令支，克之，遣廣威將軍孟廣平追及朗於無終，斬之。</font><font size=4px color="#009090"><font size=4px>〔無終，春秋無終子之國，自漢以來，為縣，屬右北平。劉昫曰：唐薊州玉田縣，漢無終縣地。〕</font></font><font size=4px>

 　　秦主興以災異屢見，</font><font size=4px color="#009090"><font size=4px>〔見，賢遍翻。〕</font></font><font size=4px>降號稱王，下詔令群公、卿士、將牧、守宰各降一等；</font><font size=4px color="#009090"><font size=4px>〔將，即亮翻。守，式又翻；下同。〕</font></font><font size=4px>大赦，改元弘始。存問孤貧，舉拔賢俊，簡省法令，清察獄訟，守令之有政迹者賞之，貪殘者誅之，遠近肅然。

 　　冬，十月，甲午，燕中衛將軍衛雙有罪，賜死。李旱還，聞雙死，懼，棄軍而亡，至板陘，</font><font size=4px color="#009090"><font size=4px>〔陘，音刑。〕</font></font><font size=4px>復還歸罪。</font><font size=4px color="#009090"><font size=4px>〔復，扶又翻。〕</font></font><font size=4px>燕主盛復其爵位，謂侍中孫勍曰：「旱為將而棄軍，罪在不赦。</font><font size=4px color="#009090"><font size=4px>〔勍，渠京翻。將，即亮翻。〕</font></font><font size=4px>然昔先帝蒙塵，骨肉離心，公卿失節，惟旱以宦者忠勤不懈，始終如一，</font><font size=4px color="#009090"><font size=4px>〔事見上卷二年。〕</font></font><font size=4px>故吾念其功而赦之耳。」

 　　辛恭靖固守百餘日，魏救未至，秦兵拔洛陽，獲恭靖。恭靖見秦王興，不拜，曰：「吾不為羌賊臣！」興囚之，恭靖逃歸。自淮、漢以北，諸城多請降，送任於秦。</font><font size=4px color="#009090"><font size=4px>〔降，戶江翻。〕</font></font><font size=4px>

 　　魏主珪以穆崇為豫州刺史，鎮野王。</font><font size=4px color="#009090"><font size=4px>〔秦既克洛陽，魏置鎮於野王，以備其渡河侵軼。〕</font></font><font size=4px>

 　　會稽世子元顯，性苛刻，</font><font size=4px color="#009090"><font size=4px>〔會，工外翻。〕</font></font><font size=4px>生殺任意；發東土諸郡免奴為客者，</font><font size=4px color="#009090"><font size=4px>〔奴戶者，有罪沒為官奴；公卿以下至九品官及宗室、國賓、先賢之後及士人子孫占蔭以為客戶，是謂免奴為客。〕</font></font><font size=4px>號曰樂屬，</font><font size=4px color="#009090"><font size=4px>〔樂，徒各翻。〕</font></font><font size=4px>移置京師，以充兵役，東土囂然苦之。

 　　孫恩因民心騷動，自海島帥其黨殺上虞令，</font><font size=4px color="#009090"><font size=4px>〔上虞縣，自漢以來屬會稽郡，西北距郡城百餘里。帥，讀曰率。〕</font></font><font size=4px>遂攻會稽。會稽內史王凝之，羲之之子也，世奉天師道，</font><font size=4px color="#009090"><font size=4px>〔天師道，即張道陵之所傳也。會，工外翻。〕</font></font><font size=4px>不出兵，亦不設備，日於道室稽顙跪菷。</font><font size=4px color="#009090"><font size=4px>〔道室，奉道之室也。稽，音啟。〕</font></font><font size=4px>官屬請出兵討恩，凝之曰：「我已請大道，借鬼兵守諸津要，各數萬，賊不足憂也。」及恩漸近，乃聽出兵，恩已至郡下。甲寅，恩陷會稽，凝之出走，恩執而殺之，并其諸子。凝之妻謝道蘊，奕之女也，聞寇至，舉措自若，命婢肩輿，抽刀出門，手殺數人，乃被執。</font><font size=4px color="#009090"><font size=4px>〔被，皮義翻。〕</font></font><font size=4px>吳國內史桓謙、臨海太守新秦王崇、</font><font size=4px color="#009090"><font size=4px>〔晉書作「新蔡王崇」。崇，汝南王祐之曾孫，自其祖父以來，嗣新蔡國封。「秦」，當作「蔡」。〕</font></font><font size=4px>義興太守魏隱皆棄郡走。於是會稽謝鍼、吳郡陸緕、吳興丘両、</font><font size=4px color="#009090"><font size=4px>〔鍼，其廉翻。緕，姑回翻。両，烏光翻。〕</font></font><font size=4px>義興許允之、臨海周冑、永嘉張永等及東陽、新安凡八郡人，一時起兵，殺長吏以應恩，旬日之中，眾數十萬。吳興太守謝邈、永嘉太守司馬逸、嘉興公顧胤、南康公謝明慧、黃門郎謝沖、張琨、中書郎孔道等皆為恩黨所殺。邈、沖，皆安之弟子也。時三吳承平日久，民不習戰，故郡縣兵皆望風奔潰。

 　　恩據會稽，自稱征東將軍，逼人士為官屬，號其黨曰「長生人」，民有不與之同者，戮及嬰孩，死者什七、八。醢諸縣令以食其妻子，</font><font size=4px color="#009090"><font size=4px>〔食，祥吏翻。〕</font></font><font size=4px>不肯食者，輒支解之。</font><font size=4px color="#009090"><font size=4px>〔支解者，隨其支節解剝，若解牛然。〕</font></font><font size=4px>所過掠財物，燒邑屋，焚倉廩，刊木，堙井，</font><font size=4px color="#009090"><font size=4px>〔孔安國曰：刊，槎其木也；堙，塞也。〕</font></font><font size=4px>相帥聚於會稽，</font><font size=4px color="#009090"><font size=4px>〔帥，讀曰率；下同。〕</font></font><font size=4px>婦人有嬰兒不能去者，投於水中，曰：「賀汝先登仙堂，我當尋後就汝。」恩表會稽王道子及世子元顯之罪，請誅之。

 　　自帝即位以來，內外乖異，石頭以南皆為荊、江所據，以西皆豫州所專，</font><font size=4px color="#009090"><font size=4px>〔江水自荊、江二州界入揚州界，皆東北流；歷陽在江西，建康在江東。孫權築石頭城，蓋據江津之要衝也。〕</font></font><font size=4px>京口及江北皆劉牢之及廣陵相高雅之所制，朝政所行，惟三吳而已。</font><font size=4px color="#009090"><font size=4px>〔朝，直遙翻。〕</font></font><font size=4px>及孫恩作亂，八郡皆為恩有，</font><font size=4px color="#009090"><font size=4px>〔八郡：會稽、臨海、永嘉、東陽、新安、吳、吳興、義興也。〕</font></font><font size=4px>畿內諸縣，盜賊處處倮起，恩黨亦有潛伏在建康者，人情危懼，常慮竊發，於是內外戒嚴。加道子黃鉞，元顯領中軍將軍，命徐州刺史謝琰兼督吳興、義興軍事以討恩；劉牢之亦發兵討恩，拜表輒行。</font><font size=4px color="#009090"><font size=4px>〔牢之鎮京口。〕</font></font><font size=4px>

 　　西秦以金城太守辛靜為右丞相。

 　　十二月，甲午，燕燕郡太守高湖帥戶三千降魏。湖，泰之子也。</font><font size=4px color="#009090"><font size=4px>〔為後高歡篡魏張本。降，戶江翻。〕</font></font><font size=4px>

 　　丙午，燕主盛封弟淵為章武公，虔為博陵公，子定為遼西公。

 　　丁未，燕太后段氏卒，諡曰惠德皇后。

 　　謝琰擊斬許允之，迎魏隱還郡，進擊丘両，破之，與劉牢之轉鬬而前，所向輒克。琰留屯烏程，</font><font size=4px color="#009090"><font size=4px>〔烏程縣，前漢屬會稽郡，後漢屬吳郡，魏、晉以來屬吳興郡。〕</font></font><font size=4px>遣司馬高素助牢之，進臨浙江。</font><font size=4px color="#009090"><font size=4px>〔浙，之列翻。〕</font></font><font size=4px>詔以牢之都督吳郡諸軍事。

 　　初，彭城劉裕，生而母死，父翹僑居京口，家貧，將棄之。同郡劉懷敬之母，裕之從母也，生懷敬未期，走往救之，斷懷敬乳而乳之。</font><font size=4px color="#009090"><font size=4px>〔從，才用翻。斷，丁管翻。上乳，如字；下乳，人喻翻。〕</font></font><font size=4px>及長，勇健有大志。僅識文字，以賣履為業，好樗蒲，為鄉閭所賤。</font><font size=4px color="#009090"><font size=4px>〔長，知兩翻。好，呼到翻。〕</font></font><font size=4px>劉牢之擊孫恩，引裕參軍事，</font><font size=4px color="#009090"><font size=4px>〔晉、宋之制，參軍不署曹者無定員。〕</font></font><font size=4px>使將數十人覘賊。遇賊數千人，即迎擊之，從者皆死，</font><font size=4px color="#009090"><font size=4px>〔覘，丑廉翻。從，才用翻。〕</font></font><font size=4px>裕墜岸下。賊臨岸欲下，裕奮長刀仰斫殺數人，乃得登岸，仍大呼逐之，</font><font size=4px color="#009090"><font size=4px>〔呼，火故翻。〕</font></font><font size=4px>賊皆走，裕所殺傷甚眾。劉敬宣怪裕久不返，引兵尋之，見裕獨驅數千人，咸共歎息。因進擊賊，大破之，斬獲千餘人。</font><font size=4px color="#009090"><font size=4px>〔劉裕事始此。〕</font></font><font size=4px>

 　　初，恩聞八郡響應，謂其屬曰：「天下無復事矣，</font><font size=4px color="#009090"><font size=4px>〔復，扶又翻；下同。〕</font></font><font size=4px>當與諸君朝服至建康。」</font><font size=4px color="#009090"><font size=4px>〔言欲踐位也。朝，直遙翻。〕</font></font><font size=4px>既而聞牢之臨江，曰：「我割浙江以東，不失作句踐！」</font><font size=4px color="#009090"><font size=4px>〔欲如越王句踐保有會稽也。句，音鉤。〕</font></font><font size=4px>戊申，牢之引兵濟江，恩聞之曰：「孤不羞走。」</font><font size=4px color="#009090"><font size=4px>〔江表傳：周瑜之破魏軍也，曹公曰：「孤不羞走。」故恩引以為言。〕</font></font><font size=4px>遂驅男女二十餘萬口東走，多棄寶物、子女於道，官軍競取之，恩由是得脫，復逃入海島。</font><font size=4px color="#009090"><font size=4px>〔復，扶又翻；下同。〕</font></font><font size=4px>高素破恩黨於山陰，</font><font size=4px color="#009090"><font size=4px>〔山陰縣屬會稽郡，郡城以北皆縣界。〕</font></font><font size=4px>斬恩所署吳郡太守陸緕，</font><font size=4px color="#009090"><font size=4px>〔緕，工回翻。〕</font></font><font size=4px>吳興太守丘両、餘姚令吳興沈穆夫。</font><font size=4px color="#009090"><font size=4px>〔餘姚縣屬會稽郡，在郡城東二百餘里。〕</font></font><font size=4px>

 　　東土遭亂，企望官軍之至，</font><font size=4px color="#009090"><font size=4px>〔企，去智翻。〕</font></font><font size=4px>既而牢之等縱軍士暴掠，士民失望，郡縣城中無復人跡，月餘乃稍有還者。朝廷憂恩復至，以謝琰為會稽太守、都督五郡軍事，帥徐州文武戍海浦。</font><font size=4px color="#009090"><font size=4px>〔五郡，會稽、臨海、東陽、永嘉、新安也。今自龕山而東至蘭風、石堰、鳴鶴、松浦、蟹浦、定海，皆海浦也。帥，讀曰率。〕</font></font><font size=4px>

 　　以元顯錄尚書事。時人謂道子為東錄，元顯為西錄；西府車騎填湊，東第門可張羅矣。元顯無良師友，所親信者率皆佞諛之人，或以為一時英傑，或以為風流名士。由是元顯日益驕侈，諷禮官立議，以己德隆望重，既錄百揆，百揆皆應盡敬。</font><font size=4px color="#009090"><font size=4px>〔舜納于百揆。禹宅百揆。周官曰：唐、虞稽古，建官維百，內有百揆四岳，外有州牧侯伯。皆以百揆為官名。孔安國曰：揆，度也；舜舉八凱，使揆度百事，是言以百揆名官之義也。晉人多以百揆為百官。〕</font></font><font size=4px>於是公卿以下，見元顯皆拜。時軍旅數起，國用虛竭，自司徒以下，日廩七升，而元顯聚斂不已，富踰帝室。</font><font size=4px color="#009090"><font size=4px>〔為元顯亡國敗家張本。數，所角翻。斂，力贍翻。〕</font></font><font size=4px>

 　　殷仲堪恐桓玄跋扈，乃與楊佺期結昏為援。佺期屢欲攻玄，仲堪每抑止之。玄恐終為殷、楊所滅，乃告執政，求廣其所統；執政亦欲交構，使之乖離，乃加玄都督荊州四郡軍事，</font><font size=4px color="#009090"><font size=4px>〔執政，謂元顯。荊州四郡。謂長沙、衡陽、湘東、零陵也。〕</font></font><font size=4px>又以玄兄偉代佺期兄廣為南蠻校尉。佺期忿懼。楊廣欲拒桓偉，仲堪不聽，出廣為宜都、建平二郡太守。楊孜敬先為江夏相，</font><font size=4px color="#009090"><font size=4px>〔夏，戶雅翻。相，息亮翻。〕</font></font><font size=4px>玄以兵襲而劫之，以為諮議參軍。

 　　佺期勒兵建牙，聲云援洛，欲與仲堪襲玄。仲堪雖外結佺期而內疑其心，苦止之；猶慮弗能禁，遣從弟遹屯于北境，</font><font size=4px color="#009090"><font size=4px>〔遹，以律翻。雍州治襄陽，在江陵之北。〕</font></font><font size=4px>以遏佺期。佺期既不能獨舉，又不測仲堪本意，乃解兵。

 　　仲堪多疑少決，</font><font size=4px color="#009090"><font size=4px>〔少，詩沼翻。〕</font></font><font size=4px>諮議參軍羅企生謂其弟遵生曰：「殷侯仁而無斷，必及於難。</font><font size=4px color="#009090"><font size=4px>〔企，去智翻。斷，丁亂翻。難，乃旦翻。〕</font></font><font size=4px>吾蒙知遇，義不可去，必將死之。」

 　　是歲，荊州大水，平地三丈，仲堪竭倉廩以賑飢民。</font><font size=4px color="#009090"><font size=4px>〔賑，之忍翻。〕</font></font><font size=4px>桓玄欲乘其虛而代之，乃發兵西上，</font><font size=4px color="#009090"><font size=4px>〔上，時掌翻。〕</font></font><font size=4px>亦聲言救洛，與仲堪書曰：「佺期受國恩而棄山陵，宜共罪之。</font><font size=4px color="#009090"><font size=4px>〔晉復洛陽以屬雍州統內，故玄以棄山陵罪佺期。〕</font></font><font size=4px>今當入沔討除佺期，</font><font size=4px color="#009090"><font size=4px>〔沔，彌兗翻。〕</font></font><font size=4px>已頓兵江口。若見與無貳，</font><font size=4px color="#009090"><font size=4px>〔與，許也，從也，黨也。心持兩端為貳。〕</font></font><font size=4px>可收楊廣殺之；如其不爾，便當帥兵入江。」</font><font size=4px color="#009090"><font size=4px>〔入江，則欲攻江陵。帥，讀曰率；下同。〕</font></font><font size=4px>時巴陵有積穀，玄先遣兵襲取之。梁州刺史郭銓當之官，路經夏口，</font><font size=4px color="#009090"><font size=4px>〔夏，戶雅翻。〕</font></font><font size=4px>玄詐稱朝廷遣銓為己前鋒，乃授以江夏之眾，使督諸軍並進，密報兄偉令為內應。偉遑遽不知所為，</font><font size=4px color="#009090"><font size=4px>〔遑，急也。遽，亦急也。〕</font></font><font size=4px>自齎疏示仲堪。仲堪執偉為質，</font><font size=4px color="#009090"><font size=4px>〔質，音致。〕</font></font><font size=4px>令與玄書，辭甚苦至。玄曰：「仲堪為人無決，常懷成敗之計，為兒子作慮，</font><font size=4px color="#009090"><font size=4px>〔為，于偽翻。〕</font></font><font size=4px>我兄必無憂也！」

 　　仲堪遣殷遹帥水軍七千至西江口，</font><font size=4px color="#009090"><font size=4px>〔水經：江水東至長沙下雋縣北，湘水從南來注之。江水又東左得二夏浦。註云：夏浦，俗謂之西江口。〕</font></font><font size=4px>玄使郭銓、苻宏擊之，</font><font size=4px color="#009090"><font size=4px>〔孝武太元十年，苻宏來奔，處之江州，玄因以為將。〕</font></font><font size=4px>遹等敗走。玄頓巴陵，食其穀；仲堪遣楊廣及弟子道護等拒之，皆為玄所敗。</font><font size=4px color="#009090"><font size=4px>〔敗，補邁翻。〕</font></font><font size=4px>江陵震駭。

 　　城中乏食，以胡麻廩軍士。</font><font size=4px color="#009090"><font size=4px>〔胡麻，今謂之芝麻，粒小於粟，而黑，可以為油。九炊九曝，以為飯，食之，使人不飢。「廩」，當作「稟」，給也。〕</font></font><font size=4px>玄乘勝至零口，</font><font size=4px color="#009090"><font size=4px>〔零口，即靈溪入江之口。〕</font></font><font size=4px>去江陵二十里，仲堪急召楊佺期以自救。佺期曰：「江陵無食，何以待敵！可來見就，共守襄陽。」仲堪志在全軍保境，不欲棄州逆走，乃紿之曰：</font><font size=4px color="#009090"><font size=4px>〔紿，待亥翻。〕</font></font><font size=4px>「比來收集，已有儲矣。」</font><font size=4px color="#009090"><font size=4px>〔比，毗至翻；近也。〕</font></font><font size=4px>佺期信之，帥步騎八千，精甲耀日，至江陵，仲堪唯以飯餉其軍。佺期大怒曰：「今茲敗矣！」不見仲堪，與其兄廣共擊玄；玄畏其銳，退軍馬頭。</font><font size=4px color="#009090"><font size=4px>〔江陵縣南有江津戍，戍南對馬頭岸。〕</font></font><font size=4px>明日，佺期引兵急擊郭銓，幾獲之；</font><font size=4px color="#009090"><font size=4px>〔幾，居依翻。〕</font></font><font size=4px>會玄兵至，佺期大敗，單騎奔襄陽。仲堪出奔酇城。</font><font size=4px color="#009090"><font size=4px>〔酇縣，即蕭何所封之邑；漢屬南陽郡，晉分屬順陽郡。酇，音贊。〕</font></font><font size=4px>玄遣將軍馮該追佺期及廣，皆獲而殺之，傳首建康。佺期弟思平，從弟尚保、孜敬逃入蠻中。</font><font size=4px color="#009090"><font size=4px>〔從，才用翻。〕</font></font><font size=4px>仲堪聞佺期死，將數百人將奔長安，至冠軍城，</font><font size=4px color="#009090"><font size=4px>〔冠軍縣，即霍去病所封之邑，屬南陽郡，其地在唐鄧州臨湍縣南界。冠，古玩翻。〕</font></font><font size=4px>該追獲之，還至柞溪，</font><font size=4px color="#009090"><font size=4px>〔水經註：柞溪水出江陵縣北，蓋諸池散流，咸所會合，積以成川；東流逕驛路水，上有大橋，仲堪縊處也；又東注船官湖。柞，子各翻，又在各翻。〕</font></font><font size=4px>逼令自殺，并殺殷道護。仲堪奉天師道，禱請鬼神，不吝財賄，而嗇於周急；好為小惠以悅人，</font><font size=4px color="#009090"><font size=4px>〔好，呼到翻。〕</font></font><font size=4px>病者自為診脈分藥；</font><font size=4px color="#009090"><font size=4px>〔診，止忍翻。按脈以候病為診。為，于偽翻。〕</font></font><font size=4px>用計倚伏煩密，而短於鑒略，故至於敗。

 　　仲堪之走也，文武無送者，惟羅企生從之。路經家門，弟遵生曰：「作如此分離，何可不一執手！」企生旋馬授手，遵生有力，因牽下之，曰：「家有老母，去將何之﹖」企生揮淚曰：「今日之事，我必死之；汝等奉養，</font><font size=4px color="#009090"><font size=4px>〔企，去智翻。養，羊尚翻；下同。〕</font></font><font size=4px>不失子道。一門之中，有忠與孝，亦復何恨！」</font><font size=4px color="#009090"><font size=4px>〔復，扶又翻。〕</font></font><font size=4px>遵生抱之愈急，仲堪於路待之，見企生無脫理，策馬而去。及玄至，荊州人士無不詣玄者，企生獨王不往，而營理仲堪家事。或曰：「如此，禍必至矣！」企生曰：「殷侯遇我以國士，為弟所制，不得隨之共殄醜逆，復何面目就桓求生乎！」</font><font size=4px color="#009090"><font size=4px>〔復，扶又翻；下同。〕</font></font><font size=4px>玄聞之怒，然待企生素厚，先遣人謂曰：「若謝我，當釋汝。」企生曰：「吾為殷荊州吏，荊州敗，不能救，尚何謝為！」玄乃收之，復遣人問企生欲何言。企生曰：「文帝殺嵇康，嵇紹為晉忠臣，</font><font size=4px color="#009090"><font size=4px>〔殺嵇康事見七十八卷魏元帝景元三年。嵇紹死事見八十五卷惠帝永興元年。〕</font></font><font size=4px>從公乞一弟以養老母！」玄乃殺企生而赦其弟。

 　　涼王光疾甚，立太子紹為天王，自號太上皇帝；以太原公纂為太尉，常山公弘為司徒。謂紹曰：「今國家多難，三鄰伺隙，</font><font size=4px color="#009090"><font size=4px>〔三鄰，謂禿髮、乞伏、段業也，難，乃旦翻。〕</font></font><font size=4px>吾沒之後，使纂統六軍，弘管朝政，</font><font size=4px color="#009090"><font size=4px>〔朝，直遙翻。〕</font></font><font size=4px>汝恭己無為，委重二兄，庶幾可濟，</font><font size=4px color="#009090"><font size=4px>〔幾，居依翻。〕</font></font><font size=4px>若內相猜忌，則蕭牆之變，旦夕至矣！」又謂纂、弘曰：「永業才非撥亂，</font><font size=4px color="#009090"><font size=4px>〔呂紹字永業。〕</font></font><font size=4px>直以立嫡有常，猥居元首。</font><font size=4px color="#009090"><font size=4px>〔君為元首。〕</font></font><font size=4px>今外有強寇，人心未寧，汝兄弟緝睦，則祚流萬世；</font><font size=4px color="#009090"><font size=4px>〔「緝」，當作「輯」。〕</font></font><font size=4px>若內自相圖，則禍不旋踵矣！」纂、弘泣曰：「不敢。」又執纂手戒之曰：「汝性粗暴，深為吾憂。善輔永業，勿聽讒言！」是日，光卒。</font><font size=4px color="#009090"><font size=4px>〔年六十三。〕</font></font><font size=4px>紹祕不發喪，纂排閤入哭，盡哀而出。紹懼，以位讓之，曰：「兄功高年長，</font><font size=4px color="#009090"><font size=4px>〔長，知兩翻。〕</font></font><font size=4px>宜承大統。」纂曰：「陛下國之冢嫡，臣敢奸之！」</font><font size=4px color="#009090"><font size=4px>〔奸，音干。〕</font></font><font size=4px>紹固讓，纂不許。

 　　驃騎將軍呂超謂紹曰：「纂為將積年，</font><font size=4px color="#009090"><font size=4px>〔驃，匹妙翻。騎，奇寄翻。將，即亮翻。〕</font></font><font size=4px>威震內外，臨喪不哀，步高視遠，必有異志，宜早除之。」紹曰：「先帝言猶在耳，柰何棄之！吾以弱年負苻大任，</font><font size=4px color="#009090"><font size=4px>〔荷，下可翻。〕</font></font><font size=4px>方賴二兄以寧家國，縱其圖我，我視死如歸，終不忍有此意也。卿勿復言！」</font><font size=4px color="#009090"><font size=4px>〔復，扶又翻；下同。〕</font></font><font size=4px>纂見紹於湛露堂，超執刀侍側，目纂請收之，紹弗許。</font><font size=4px color="#009090"><font size=4px>〔為超終殺纂張本。〕</font></font><font size=4px>超，光弟寶之子也。

 　　弘密遣尚書姜紀謂纂曰：「主上闇弱，未堪多難；</font><font size=4px color="#009090"><font size=4px>〔難，乃旦翻。〕</font></font><font size=4px>兄威恩素著，宜為社稷計，不可徇小節也。」纂於是夜帥壯土數百踰北城，攻廣夏門，弘帥東苑之眾斧洪範門。</font><font size=4px color="#009090"><font size=4px>〔王隱晉書曰：涼州城東西三里，南北七里，本匈奴所築。及張氏之世，又增築四城，箱各千步；東城命曰講武場，北城名曰玄武圃皆殖園果，有宮殿。廣夏門、洪範門，皆中城門也。帥，讀曰率。夏，戶雅翻。〕</font></font><font size=4px>左衛將軍從守融明觀，</font><font size=4px color="#009090"><font size=4px>〔觀，古玩翻。〕</font></font><font size=4px>逆問之曰：「誰也﹖」眾曰：「太原公。」從曰：「國有大故，主上新立，太原公行不由道，夜入禁城，將為亂邪﹖」因抽劍直前，斫纂中額，</font><font size=4px color="#009090"><font size=4px>〔中，竹仲翻。〕</font></font><font size=4px>纂左右禽之。纂曰：「義士也，勿殺！」紹遣虎賁中郎將呂開帥禁兵拒戰於端門，呂超帥卒二千赴之，眾素憚纂，皆不戰而潰。纂入自青角門，升謙光殿。</font><font size=4px color="#009090"><font size=4px>〔青角門，蓋涼州中城之東門也。謙光殿，張駿所起；自以專制河右而世執臣節，雖謙而光，故以名殿。〕</font></font><font size=4px>紹登紫閤自殺。呂超奔廣武。

 　　纂憚弘兵強，以位讓弘。弘曰：「弘何紹弟也而承大統，眾心不順，是以違先帝遺命而廢之，凓負黃泉！</font><font size=4px color="#009090"><font size=4px>〔杜預曰：地中之泉，故曰黃泉。〕</font></font><font size=4px>今復踰兄而立，豈弘之本志乎！」纂乃使弘出告眾曰：「先帝臨終受詔如此。」群臣皆曰：「苟社稷有主，誰敢違者！」纂遂即天王。</font><font size=4px color="#009090"><font size=4px>〔纂字永緒，光之庶長子也。〕</font></font><font size=4px>大赦，改元咸寧，諡光曰懿武皇帝，廟號太祖；諡紹曰隱王。以夕為大都督、督中外諸軍事、大司馬、車騎大將軍、司隸校尉、錄尚書事，改封番禾郡公。</font><font size=4px color="#009090"><font size=4px>〔番，音盤。〕</font></font><font size=4px>

 　　纂謂齊從曰：「卿前斫我，一何甚也！」從泣曰：「隱王，先帝所立；陛下雖應天順人，而微心未達，唯恐陛下不死，何謂甚也！」纂賞其忠，善遇之。

 　　纂叔父征東將軍方鎮廣武，纂遣使謂方曰：</font><font size=4px color="#009090"><font size=4px>〔使，疏吏翻。〕</font></font><font size=4px>「超實忠臣，義勇可嘉；但不識國家大體，權變之宜。方賴其用，以濟世難，</font><font size=4px color="#009090"><font size=4px>〔難，乃旦翻。〕</font></font><font size=4px>可以此意諭之。」超上疏陳謝，纂復其爵位。</font><font size=4px color="#009090"><font size=4px>〔為超殺纂張本。〕</font></font><font size=4px>

 　　是歲，燕主盛以河間公熙為都督中外諸軍事、尚書左僕射，領中領軍。

 　　劉衛辰子文陳降魏；</font><font size=4px color="#009090"><font size=4px>〔降，戶江翻。〕</font></font><font size=4px>魏主珪妻以宗女，</font><font size=4px color="#009090"><font size=4px>〔妻，七細翻。〕</font></font><font size=4px>拜上將軍，賜姓宿氏。</font><font size=4px color="#009090"><font size=4px>〔魏內入諸姓有宿六斤氏，改為宿氏；蓋使文陳與之合族屬。〕</font></font><font size=4px>

 　　四年（庚子、四○○）

 　　春，正月，壬子朔，燕主盛大赦，自貶號為庶人天王。

 　　魏材官將軍和跋</font><span class="h"><font size=4px>【嚴：「跋」改「突」。】</font></font><font size=4px>漢置材官將軍，領郡國材官士以出征，師還則省。晉、魏以後，置材官將軍，主工匠、土木之事，則漢右校令之任也。〕襲盧溥於遼西，戊午，克之，</font><font size=4px color="#009090"><font size=4px>〔溥附燕，見上年。〕</font></font><font size=4px>禽溥及其子煥送平城，車裂之。燕主盛遣廣威將軍孟廣平救溥不及，斬魏遼西守宰而還。

 　　乙亥，大赦。突发

 　　西秦王乾歸遷都苑川，</font><font size=4px color="#009090"><font size=4px>〔乞伏氏本居苑川，乾歸遷于金城，今復都苑川。〕</font></font><font size=4px>

 　　禿髮利鹿孤大赦，改元建和。

 　　高句麗王安事燕禮慢；</font><font size=4px color="#009090"><font size=4px>〔句，如字，又音駒。麗，力知翻。〕</font></font><font size=4px>二月，丙申，燕王盛自將兵三萬襲之，</font><font size=4px color="#009090"><font size=4px>〔將，即亮翻。〕</font></font><font size=4px>以驃騎大將軍熙為前鋒，拔新城、南蘇二城，開境七百餘里，徙五千餘戶而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>熙勇冠諸將，盛曰：「叔父雄果，有世祖之風，</font><font size=4px color="#009090"><font size=4px>〔慕容垂廟號世祖。冠，古玩翻；下同。〕</font></font><font size=4px>但弘略不如耳！」

 　　初，魏主珪納劉頭眷之女，寵冠後庭，生子嗣。及克中山，</font><font size=4px color="#009090"><font size=4px>〔克中山見一百九卷隆安元年。〕</font></font><font size=4px>獲燕主寶之幼女。將立皇后，用其國故事，鑄金人以卜之，劉氏所鑄不成，慕容氏成，三月，戊午，立慕容氏為皇后。</font><font size=4px color="#009090"><font size=4px>〔北史曰：魏故事，將立皇后，必令手鑄金人，以成者為吉，不則不得立也。〕</font></font><font size=4px>

 　　桓玄既克荊、雍，</font><font size=4px color="#009090"><font size=4px>〔雍，於用翻。〕</font></font><font size=4px>表求領荊、江二州。詔以玄為都督荊、司、雍、秦、梁、益、寧七州諸軍事、荊州刺史，以中護軍桓脩為江州刺史。玄上疏固求江州；於是進玄督八州及揚、豫八郡諸軍事，復領江州刺史。</font><font size=4px color="#009090"><font size=4px>〔復，扶又翻。〕</font></font><font size=4px>玄輒以兄偉為雍州刺史，朝廷不能違。又以從子振為淮南太守。</font><font size=4px color="#009090"><font size=4px>〔玄既督八州及揚、豫八郡，則西極岷、嶓，東盡歷陽、蕪湖，皆其統內矣。漢、晉淮南郡本治壽春，成帝時，祖約、蘇峻為亂，胡寇又屢至，民南渡江者轉多，乃於江南僑立淮南郡，後又割丹楊之于湖為淮南境。玄遣振守之，是逼建康之漸也。從，才用翻。〕</font></font><font size=4px>

 　　涼王纂以大司馬弘功高地逼，忌之；弘亦自疑，遂以東苑之兵作亂，攻纂。纂遣其將焦辨擊之，</font><font size=4px color="#009090"><font size=4px>〔將，即亮翻。〕</font></font><font size=4px>弘眾潰，出走。纂縱兵大掠，悉以東苑婦女賞軍，弘之妻子亦在中。纂笑謂群臣曰：「今日之戰何如﹖」侍中房晷對曰：「天禍涼室，憂患仍臻。先帝始崩，隱王廢黜；山陵甫訖，大司馬稱兵；京師流血，昆弟接刃。雖弘自取夷滅，亦由陛下無常棣之恩，</font><font size=4px color="#009090"><font size=4px>〔左傳：富辰曰：「召穆公思周德之不類，糾合宗族於成周，而作詩曰：『常棣之華，鄂不舗舗。凡今之人，莫如兄弟。』其四章曰：『兄弟鬩于牆，外禦其侮。』如是，則兄弟雖有小忿，不廢懿親。」〕</font></font><font size=4px>當省己責躬以謝百姓。</font><font size=4px color="#009090"><font size=4px>〔省，悉景翻。〕</font></font><font size=4px>乃更縱兵大掠，囚辱士女，釁自弘起，百姓何罪！且弘妻，陛下之弟婦，弘女，陛下之姪也，柰何使無賴小人辱為婢妾，天地神明，豈忍見此！」遂歔欷流涕。</font><font size=4px color="#009090"><font size=4px>〔歔，音虛。欷，許既翻，又音希。〕</font></font><font size=4px>纂改容謝之；召弘妻子寘於東宮，厚撫之。

 　　弘將奔禿髮利鹿孤，道過廣武，詣呂方，方見之，大哭曰：「天下甚寬，汝何為至此！」乃執弘送獄，纂遣力士康龍就拉殺之。</font><font size=4px color="#009090"><font size=4px>〔拉，盧合翻。〕</font></font><font size=4px>

 　　纂立妃楊氏為后，以后父桓為尚書左僕射、涼都尹。</font><font size=4px color="#009090"><font size=4px>〔涼都姑臧，改武威太守為涼都尹。〕</font></font><font size=4px>

 　　辛卯，燕襄平令段登等謀反，誅。

 　　涼王纂將伐武威王利鹿孤，中書令楊穎諫曰：「利鹿孤上下用命，國未有釁，不可伐也。」不從。利鹿孤使其弟傉檀拒之，</font><font size=4px color="#009090"><font size=4px>〔専，奴沃翻。〕</font></font><font size=4px>夏，四月，傉檀敗涼兵於三堆，</font><font size=4px color="#009090"><font size=4px>〔三堆，在浩亹河南。敗，補邁翻。〕</font></font><font size=4px>斬首二千餘級。

 　　初，隴西李暠好文學，有令名。</font><font size=4px color="#009090"><font size=4px>〔暠，古老翻。好，呼到翻。〕</font></font><font size=4px>嘗與郭鱶及同母弟敦煌宋繇同宿，</font><font size=4px color="#009090"><font size=4px>〔鱶，奴昆翻。敦，徒門翻。〕</font></font><font size=4px>鱶起謂繇曰：「君當位極人臣，李君終當有國家，有騍馬生白額駒，</font><font size=4px color="#009090"><font size=4px>〔騍馬，牝馬也。騍，音課。晉書作「騧」。〕</font></font><font size=4px>此其時也。」及孟敏為沙州刺史，以暠為效穀令；</font><font size=4px color="#009090"><font size=4px>〔效穀縣，自漢以來，屬放敦煌郡。師古曰：本魚澤障也。桑欽說：孝武元封六年，濟南崔不意為魚澤尉，教力田，以勤效得穀，因立為縣名。後周併入敦煌縣。〕</font></font><font size=4px>宋繇事北涼王業，為中散常侍。</font><font size=4px color="#009090"><font size=4px>〔以中散大夫常集侍左右也。散，悉亶翻。〕</font></font><font size=4px>孟敏卒，敦煌護軍馮翊郭謙、沙州治中敦煌索仙等</font><font size=4px color="#009090"><font size=4px>〔索，昔各翻。〕</font></font><font size=4px>以暠溫毅有惠政，推為敦煌太守。</font><font size=4px color="#009090"><font size=4px>〔敦，徒門翻。〕</font></font><font size=4px>暠初難之。會宋繇自張掖告歸，謂暠曰：「段王無遠略，終必無成。兄忘郭鱶之言邪﹖白額駒今已生矣。」暠乃從之，遣使請命於業；</font><font size=4px color="#009090"><font size=4px>〔使，疏吏翻。〕</font></font><font size=4px>業因以暠為敦煌太守。

 　　右衛將軍敦煌索嗣言於業曰：「李暠不可使處敦煌。」</font><font size=4px color="#009090"><font size=4px>〔索，昔各翻。處，昌呂翻。〕</font></font><font size=4px>業遂以嗣代暠為敦煌太守，使帥五百騎之官。</font><font size=4px color="#009090"><font size=4px>〔帥，讀曰率。〕</font></font><font size=4px>嗣未至二十里，移暠迎己；</font><font size=4px color="#009090"><font size=4px>〔未至敦煌纔二十里，移書於暠使迎己也。〕</font></font><font size=4px>暠驚疑，將出迎之。效穀令張邈及宋繇止之曰：「段王闇弱，正是英豪有為之日；將軍據一國成資，奈何拱手授人！嗣自恃本郡，謂人情附己，不意將軍猝能拒之，可一戰擒也。」暠從之。先遣繇見嗣，啗以甘言。</font><font size=4px color="#009090"><font size=4px>〔啗，徒敢翻，又徒陷翻。〕</font></font><font size=4px>繇還，謂暠曰：「嗣志驕兵弱，易取也。」</font><font size=4px color="#009090"><font size=4px>〔易，以豉翻。〕</font></font><font size=4px>暠乃遣邈、繇與其二子歆、讓逆擊嗣，嗣敗走，還張掖。暠素與嗣善，尤恨之，表業請誅嗣。沮渠男成亦惡嗣，勸業除之；業乃殺嗣，</font><font size=4px color="#009090"><font size=4px>〔段業既失張掖，又殺索嗣以自翦其羽翼，所以終死於沮渠蒙遜之手。惡，烏路翻。〕</font></font><font size=4px>遣使謝暠，進暠都督涼興以西諸軍事、鎮西將軍。</font><font size=4px color="#009090"><font size=4px>〔段業分敦煌之涼興、烏澤，晉昌之宜禾為涼興郡。至宇文氏，併晉之廣至、宜安、淵泉，合為涼興縣；隋、唐瓜州之常樂縣即其地也。〕</font></font><font size=4px>

 　　吐谷渾視羆卒，世子樹洛干方九歲，弟烏紇堤立，妻樹洛干之母念氏，生慕踭、慕延。</font><font size=4px color="#009090"><font size=4px>〔踭，古回翻。〕</font></font><font size=4px>烏紇堤懦弱荒淫，不能治國；</font><font size=4px color="#009090"><font size=4px>〔治，直之翻。〕</font></font><font size=4px>念氏專制國事，有膽智，國人畏服之。

 　　燕前將軍段璣，太后段氏之兄子也，為段登辭所連及，五月，壬子，逃奔遼西。</font><font size=4px color="#009090"><font size=4px>〔為後段璣等弒盛張本。盛懲蘭汗，嚴刑以繩下，亦終於身死人手。人而不仁，疾之巳甚，亂也。〕</font></font><font size=4px>

 　　丙寅，衛將軍東亭獻侯王珣卒。

 　　己巳，魏主珪東如涿鹿，西如馬邑，觀灅源。</font><font size=4px color="#009090"><font size=4px>〔灅，力水翻。〕</font></font><font size=4px>

 　　戊寅，燕段璣復還歸罪；</font><font size=4px color="#009090"><font size=4px>〔復，扶又翻。〕</font></font><font size=4px>燕王盛赦之，賜號曰思悔侯，使尚公主，入直殿內。

 　　謝琰以資望鎮會稽，</font><font size=4px color="#009090"><font size=4px>〔資，謂門地成資；望，謂時望。會，工外翻。〕</font></font><font size=4px>不能綏懷，又不為武備。諸將咸諫曰：「賊近在海浦，伺人形便，宜開其自新之路。」琰不從，曰：「苻堅之眾百萬，尚送死淮南；</font><font size=4px color="#009090"><font size=4px>〔琰與謝玄同破苻堅，遂輕孫恩。〕</font></font><font size=4px>孫恩小賊，敗死入海，何能復出！</font><font size=4px color="#009090"><font size=4px>〔復，扶又翻；下同。〕</font></font><font size=4px>若其果出，是天欲殺之也。」既而恩寇浹口，</font><font size=4px color="#009090"><font size=4px>〔浹口，今在明州定海縣虎蹲山外。浹，即謟翻。杜佑曰：浹口在明州鄮縣東北七十里。〕</font></font><font size=4px>入餘姚，破上虞，進及邢浦，</font><font size=4px color="#009090"><font size=4px>〔晉書曰：邢浦去山陰北三十五里。〕</font></font><font size=4px>琰遣參軍劉宣之擊破之，恩退走。少日，復寇邢浦，</font><font size=4px color="#009090"><font size=4px>〔少，詩紹翻。復，扶又翻；下同。〕</font></font><font size=4px>官軍失利，恩乘勝徑進。己卯，至會稽。琰尚未食，曰：「要當先滅此賊而後食。」因跨馬出戰，兵敗，為帳下都督張猛所殺。吳興太守庾桓恐郡民復應恩，殺男女數千人，恩轉寇臨海。朝廷大震，遣冠軍將軍桓不才、</font><font size=4px color="#009090"><font size=4px>〔冠，古玩翻。〕</font></font><font size=4px>輔國將軍孫無終、寧朔將軍高雅之拒之。

 　　秦征西大將軍隴西公碩德將兵五千</font><span class="h"><font size=4px>【嚴：「千」改「萬」。】</font></font><font size=4px>伐西秦，</font><font size=4px color="#009090"><font size=4px>〔五千，恐少，當考。〕</font></font><font size=4px>入自南安峽</font><font size=4px color="#009090"><font size=4px>〔南安峽，在唐秦州隴城縣界。德將，即亮翻。〕</font></font><font size=4px>西秦王乾歸帥諸將拒之，</font><font size=4px color="#009090"><font size=4px>〔帥，讀曰率。〕</font></font><font size=4px>軍于隴西。

 　　楊軌、田玄明謀殺武威王利鹿孤，利鹿孤殺之。</font><font size=4px color="#009090"><font size=4px>〔隆安二年，楊軌降利鹿孤。〕</font></font><font size=4px>

 　　六月，庚辰朔，日有食之。

 　　以琅邪王師何澄為尚書左僕射。</font><font size=4px color="#009090"><font size=4px>〔晉諸王置師、友、文學各一人；初避景帝諱，改「師」為「傅」；後以祧廟不諱，復為「師」。〕</font></font><font size=4px>澄，準之子也。</font><font size=4px color="#009090"><font size=4px>〔何準見一百卷穆帝升平元年。〕</font></font><font size=4px>

 　　涼王纂將襲北涼，姜紀諫曰：「盛夏農事方殷，且宜息兵。今遠出嶺西，</font><font size=4px color="#009090"><font size=4px>〔自姑臧西北出張掖，其間有大嶺，度嶺而西，西郡當其要。〕</font></font><font size=4px>禿髮氏乘虛襲京師，將若之何！」不從。進圍張掖，西掠建康。禿髮傉檀聞之，將萬騎襲姑臧，纂弟隴西公緯憑北城以自固。傉檀置酒朱明門上，鳴鐘鼓，饗將士，曜兵於青陽門，</font><font size=4px color="#009090"><font size=4px>〔朱明門，姑臧城南門也；青陽門，東門也。専，奴沃翻。〕</font></font><font size=4px>掠八千餘戶而去。纂聞之，引兵還。

 　　秋，七月，壬子，太皇太后李氏崩。

 　　丁卯，大赦。

 　　西秦王乾歸使武衛將軍慕兀等屯守，秦軍樵采路絕，秦王興潛引兵救之。乾歸聞之，使慕兀帥中軍二萬屯柏楊。</font><font size=4px color="#009090"><font size=4px>〔水經註：伯陽水出伯陽谷，在董亭東；又東有伯陽城，城南謂之伯陽川。蓋李耳西入往逕所由，故川原畎谷，往往播其名，後又訛為柏楊。五代志：天水郡秦嶺縣，後魏置伯陽縣，隋開皇中更名秦嶺，唐併秦嶺入清水縣。帥，讀曰率；下同。〕</font></font><font size=4px>鎮軍將軍羅敦帥外軍四萬屯侯辰谷。乾歸自將輕騎數千前侯秦兵，</font><font size=4px color="#009090"><font size=4px>〔將，即亮翻。騎，奇寄翻；下同。〕</font></font><font size=4px>會大風昏霧，與中軍相失，為追騎所逼，入於外軍，旦，與秦戰，大敗，走歸苑川，其部眾三萬六千皆降於秦。興進軍枹罕。</font><font size=4px color="#009090"><font size=4px>〔降，戶江翻。枹，音膚。〕</font></font><font size=4px>

 　　乾歸奔金城，謂諸豪帥曰：</font><font size=4px color="#009090"><font size=4px>〔帥，所類翻。〕</font></font><font size=4px>「吾不才，叨竊名號，已踰一紀，</font><font size=4px color="#009090"><font size=4px>〔孝武太元十三年，乾歸嗣國，至是十三年。〕</font></font><font size=4px>今敗散如此，無以待敵，欲西保允吾。</font><font size=4px color="#009090"><font size=4px>〔允吾縣，漢屬金城郡，晉志省。劉昫曰：唐鄯州龍支縣，漢允吾縣。允吾，音鉛牙。〕</font></font><font size=4px>若舉國而去，必不得免；卿等留此，各以其眾降秦，以全宗族，勿吾隨也。」皆曰：「死生願從陛下。」乾歸曰：「吾今將寄食於人，若天未亡我，庶幾異日克復舊業，</font><font size=4px color="#009090"><font size=4px>〔幾，居希翻。〕</font></font><font size=4px>復與卿等相見，今相隨而死，無益也。」乃大哭而別。乾歸獨引數百騎奔允吾，乞降於武威王利鹿孤，利鹿孤遣廣武公傉檀迎之，寘於晉興，</font><font size=4px color="#009090"><font size=4px>〔張軌分西平界，置晉興郡。闞駰曰：允吾縣西四十里，有小晉興城。専，奴沃翻。〕</font></font><font size=4px>待以上賓之禮。鎮北將軍禿髮延言於利鹿孤曰：「乾歸本吾之屬國，因亂自尊，今勢窮歸命，非其誠款，若逃歸姚氏，必為國患，不如徙置乙弗之間，</font><font size=4px color="#009090"><font size=4px>〔乙弗，亦鮮卑種，居西海。北史曰：吐谷渾北有乙弗勿敵國，國有曲海，海周四千餘里，種有萬落，風俗與吐谷渾同。北史又曰：乙弗世為吐谷渾渠帥，居青海，號青海王。〕</font></font><font size=4px>使不得去。」利鹿孤曰：「彼窮來歸我，而逆疑其心，何以勸來者！」俱延，利鹿孤之弟也。

 　　秦兵既退，南羌梁戈等密招乾歸，乾歸將應之。其臣屋引阿洛以告晉興太守陰暢，暢馳白利鹿孤，利鹿孤遣其弟吐雷帥騎三千屯捫天嶺。</font><font size=4px color="#009090"><font size=4px>〔捫天嶺，在允吾東南。〕</font></font><font size=4px>乾歸懼為利鹿孤所殺，謂其太子熾磐曰：</font><font size=4px color="#009090"><font size=4px>〔熾，昌志翻。〕</font></font><font size=4px>「吾父子居此，必不為利鹿孤所容。今姚氏方強，吾將歸之，若盡室俱行，必為追騎所及，吾以汝兄弟及汝母為質，</font><font size=4px color="#009090"><font size=4px>〔質，音致。〕</font></font><font size=4px>彼必不疑，吾在長安，彼終不敢害汝也。」乃送熾磐等於西平。八月，乾歸南奔枹罕，遂降於秦。

 　　丁亥，尚書右僕射王雅卒。

 　　九月，癸亥，地震。

 　　涼呂方降於秦，廣武民三千餘戶奔武威王利鹿孤。</font><font size=4px color="#009090"><font size=4px>〔呂方鎮廣武，既降於秦，其民無主，故奔禿髮氏。〕</font></font><font size=4px>

 　　冬，十一月，高雅之與孫恩戰於餘姚，雅之敗，走山陰，死者什七、八。詔以劉牢之都督會稽等五郡，帥眾擊恩，</font><font size=4px color="#009090"><font size=4px>〔會，工外翻。帥，讀曰率。〕</font></font><font size=4px>恩走入海。牢之東屯上虞，使劉裕戍句章。</font><font size=4px color="#009090"><font size=4px>〔句章縣，自漢以來屬會稽郡，今鄞縣以東定海、昌國，皆其地也。〕</font></font><font size=4px>吳國內史袁崧</font><span class="h"><font size=4px>【嚴：「崧」改「山松」。】</font></font><font size=4px>築滬瀆壘以備恩。崧，喬之孫也。</font><font size=4px color="#009090"><font size=4px>〔「袁崧」，當作「袁山松」。滬瀆，今在平江府吳縣東。陸龜蒙敘矢魚之具云：列竹於海澨曰滬。是瀆以此得名。吳都記：松江東瀉海，名曰扈瀆。輿地志曰：扈，業者濱海捕魚之名。插竹列於海中，以繩編之，向岸張兩翼，潮上即沒，潮落即出，魚隨海潮，礙竹不得去，名曰扈瀆。范成大吳郡志曰：列竹於海澨曰滬，吳之滬瀆是也。自滬瀆泝松江至吳郡將門，將門今訛為匠門。袁喬，見九十七卷穆帝永和二年、三年。〕</font></font><font size=4px>

 　　會稽世子元顯求領徐州，詔以元顯為開府儀同三司、都督揚、豫、徐、兗、青、幽、冀、并、荊、江、司、雍、梁、益、交、廣十六州諸軍事、領徐州刺史，</font><font size=4px color="#009090"><font size=4px>〔雍，於用翻。〕</font></font><font size=4px>封其子彥瑋</font><span class="h"><font size=4px>【嚴：「瑋」改「璋」。】</font></font><font size=4px>為東海王。

 　　乞伏乾歸至長安，秦王興以為都督河南諸軍事、河州刺史、歸義侯。</font><font size=4px color="#009090"><font size=4px>〔此河南謂金城河之南。〕</font></font><font size=4px>

 　　久之，乞伏熾磐欲逃詣乾歸，武威王利鹿孤追獲之。利鹿孤將殺熾磐，廣武公傉檀曰：「子而歸父，無足深責，宜宥之以示大度。」利鹿孤從之。</font><font size=4px color="#009090"><font size=4px>〔禿髮傉檀勸其兄宥熾磐，而卒死於熾磐之手，豈非養虎自遺患乎！〕</font></font><font size=4px>

 　　秦王興遣晉將嵩等二百餘人來歸。</font><font size=4px color="#009090"><font size=4px>〔劉嵩等蓋因洛陽陷而沒於秦。將，即亮翻。〕</font></font><font size=4px>

 　　北涼晉昌太守唐瑤叛，移檄六郡，</font><font size=4px color="#009090"><font size=4px>〔六郡，蓋敦煌、酒泉、晉昌、涼興、建康、祁連也。〕</font></font><font size=4px>推李暠為冠軍大將軍、沙州刺史、涼公、領敦煌太守。</font><font size=4px color="#009090"><font size=4px>〔暠，古老翻。冠，古玩翻。〕</font></font><font size=4px>暠赦其境內，改元庚子。</font><font size=4px color="#009090"><font size=4px>〔北涼之地至此又分為西涼。〕</font></font><font size=4px>以瑤為征東將軍，郭謙為軍諮祭酒，索仙為左長史，</font><font size=4px color="#009090"><font size=4px>〔索，昔各翻。〕</font></font><font size=4px>張邈為右長史，尹建興為左司馬，張體順為右司馬。遣從事中郎宋繇東伐涼興，并擊玉門已西諸城，皆下之。

 　　酒泉太守王德亦叛北涼，自稱河州刺史。北涼王業使沮渠蒙遜討之。德焚城，將部曲奔唐瑤，蒙遜追至沙頭，大破之，</font><font size=4px color="#009090"><font size=4px>〔沙頭縣本屬酒泉郡，惠帝分屬晉昌郡。沮，子余翻。將，即亮翻。〕</font></font><font size=4px>虜其妻子、部落而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　十二月，戊寅，有星孛于天津。</font><font size=4px color="#009090"><font size=4px>〔天文志：天津九星潢河中，一曰天漢，一曰天江；主四瀆津梁，所以度神通四方也。孛，蒲內翻。〕</font></font><font size=4px>會稽世子元顯以星變錄尚書事，</font><font size=4px color="#009090"><font size=4px>〔會，工外翻。〕</font></font><font size=4px>復加尚書令。</font><font size=4px color="#009090"><font size=4px>〔復，扶又翻。〕</font></font><font size=4px>吏部尚書車胤以元顯驕恣，</font><font size=4px color="#009090"><font size=4px>〔車，尺遮翻。〕</font></font><font size=4px>白會稽王道子，請禁抑之。元顯聞而未察，以問道子曰：「車武子屏人言及何事﹖」</font><font size=4px color="#009090"><font size=4px>〔車胤，字武子。屏，必郢翻。〕</font></font><font size=4px>道子弗答。固問之，道子怒曰：「爾欲幽我，不令我與朝士語邪！」</font><font size=4px color="#009090"><font size=4px>〔朝，直遙翻。〕</font></font><font size=4px>元顯出，謂其徒曰：「車胤間我父子。」密遣人責之。胤懼，自殺。</font><font size=4px color="#009090"><font size=4px>〔間，古莧翻。〕</font></font><font size=4px>

 　　壬辰，燕主盛立燕臺，統諸部雜夷。</font><font size=4px color="#009090"><font size=4px>〔二趙以來，皆立單于臺以統雜夷，盛仍此立之。〕</font></font><font size=4px>

 　　魏太史屢奏天文乖亂。魏主珪自覽占書，多云故王易政；乃下詔風勵群下，以帝王繼統，皆有天命，不可妄干；</font><font size=4px color="#009090"><font size=4px>〔風，讀曰諷。〕</font></font><font size=4px>又數變易官名，欲以厭塞災異。</font><font size=4px color="#009090"><font size=4px>〔數，所角翻。厭，於葉翻。塞，悉則翻。〕</font></font><font size=4px>

 　　儀曹郎董謐獻服餌僊經，珪置仙人博士，立仙坊，煮鍊百藥，封西山以供薪蒸。</font><font size=4px color="#009090"><font size=4px>〔西山，平城西山也。毛晃曰：粗曰薪，細曰蒸。〕</font></font><font size=4px>藥成，令死罪者試服之，多死，不驗，而珪猶信之，訪求不已。

 　　珪常以燕主垂諸子分據勢要，使權柄下移，遂至敗亡，深非之。博士公孫表希旨，上韓非書，</font><font size=4px color="#009090"><font size=4px>〔上，時掌翻。〕</font></font><font size=4px>勸珪以法制御下。左將軍李粟性簡慢，</font><font size=4px color="#009090"><font size=4px>〔「粟」，或作「栗」。〕</font></font><font size=4px>常對珪舒放不肅，咳唾任情；</font><font size=4px color="#009090"><font size=4px>〔咳，口慨翻。〕</font></font><font size=4px>珪積其宿過，遂誅之，群下震栗。</font><font size=4px color="#009090"><font size=4px>〔史言魏主珪悖暴于治。〕</font></font><font size=4px>

 　　丁酉，燕王盛尊獻莊后丁氏為皇太后；立遼西公定為皇太子；大赦。

 　　是歲，南燕王德即皇帝位于廣固，</font><font size=4px color="#009090"><font size=4px>〔德，字玄明，皝之少子也。〕</font></font><font size=4px>大赦，改元建平。更名備德，</font><font size=4px color="#009090"><font size=4px>〔更，工衡翻。〕</font></font><font size=4px>欲使吏民易避。</font><font size=4px color="#009090"><font size=4px>〔易，以豉翻。〕</font></font><font size=4px>追諡燕主暐曰幽皇帝。以北地王鍾為司徒，慕輿拔為司空，封孚為左僕射，慕輿護為右僕射。立妃段氏為皇后。 
</font><!--/HTMLBUILERPART0--><font size=4px>