<font size=4px>　　汉纪二十二　起屠维赤奋若，尽著雍阉茂，凡十年。

 　　孝成皇帝上之上</font><font size=4px color="#009090"><font size=4px>〔荀悦曰：讳骜，字太孙；「骜」之字曰「俊」。应劭曰：谥法，安民立政曰成。〕</font></font><font size=4px>

 　　建始元年（己丑、前三二）

 　　春，正月，乙丑，悼考庙灾。</font><font size=4px color="#009090"><font size=4px>〔宣帝尊史皇孙曰悼考。〕</font></font><font size=4px>

 　　石显迁长信中太仆，</font><font size=4px color="#009090"><font size=4px>〔百官表：长信中太仆，掌皇太后舆马，不常置。〕</font></font><font size=4px>秩中二千石。显既失倚，离权，</font><font size=4px color="#009090"><font size=4px>〔显嬖于元帝，帝崩为失倚。自中书令枢机之官迁太后宫官为离权。离，力智翻。〕</font></font><font size=4px>于是丞相、御史条奏显旧恶；及其党牢梁、陈顺皆免官，显与妻子徙归故郡，忧懑不食，道死。</font><font size=4px color="#009090"><font size=4px>〔显，故济南人。师古曰：懑，音闷。〕</font></font><font size=4px>诸所交结以显为官者，皆废罢；少府五鹿充宗左迁玄菟太守，</font><font size=4px color="#009090"><font size=4px>〔菟，音涂。守，式又翻。〕</font></font><font size=4px>御史中丞伊嘉为鴈门都尉。</font><font size=4px color="#009090"><font size=4px>〔姓谱：伊姓出于伊尹。〕</font></font><font size=4px>

 　　司隶校尉涿郡王尊劾奏：「丞相衡，御史大夫谭，</font><font size=4px color="#009090"><font size=4px>〔劾，户概翻，又户得翻。〕</font></font><font size=4px>知显等颛权擅劫大作威福，为海内患害，不以时白奏行罚；而阿谀曲从，附下罔上，怀邪迷国，无大臣辅政之义，皆不道！在赦令前。</font><font size=4px color="#009090"><font size=4px>〔去年七月大赦。〕</font></font><font size=4px>赦后，衡、谭举奏显，不自陈不忠之罪，而反扬着先帝任用倾之徒，妄言『百官畏之，甚于主上』；卑君尊臣，非所宜称，失大臣体！」于是衡凓惧，免冠谢罪，上丞相、侯印绶。</font><font size=4px color="#009090"><font size=4px>〔衡封乐安侯。〕</font></font><font size=4px>天子以新即位，重伤大臣，乃左迁尊为高陵令。然群下多是尊者。衡嘿嘿不自安，每有水旱，连乞骸骨让位；上辄以诏书慰抚，不许。

 　　立故河间王元弟上郡库令良为河间王。</font><font size=4px color="#009090"><font size=4px>〔元废事见上卷元帝建昭元年。如淳曰：汉北边郡库，官兵器之所藏，故置令。〕</font></font><font size=4px>

 　　有星孛于营室。</font><font size=4px color="#009090"><font size=4px>〔晋书天文志：营室二星，天子之宫也，一曰玄宫，一曰清庙；又为军粮之府及土功事。孛，蒲内翻。〕</font></font><font size=4px>

 　　赦天下。

 　　壬子，封舅诸吏、光禄大夫、关内侯王崇为安成侯；</font><font size=4px color="#009090"><font size=4px>〔恩泽侯表，安成侯食邑于汝南。〕</font></font><font size=4px>赐舅谭、商、立、根、逢时爵关内侯。夏，四月，黄雾四塞，</font><font size=4px color="#009090"><font size=4px>〔元命包曰：阴阳乱为雾。尔雅曰：地气发，天不应，曰雾。释名曰：雾，冒也；气蒙冒地之物也。师古曰：塞，满也；言四方皆满。塞，悉则翻。〕</font></font><font size=4px>诏博问公卿大夫，无有所讳。谏大夫杨兴、博士驷胜等</font><span class="h"><font size=4px>【章：十四行本「等」下有「对」字；乙十一行本同；孔本同；张校同。】</font></font><font size=4px>皆以为「阴盛侵阳之气也。高祖之约，非功臣不侯；今太后诸弟皆以无功为侯，外戚未曾有也，故天为见异。」</font><font size=4px color="#009090"><font size=4px>〔师古曰：见，显示也。为，于伪翻。见，贤遍翻。〕</font></font><font size=4px>于是大将军凤惧，上书乞骸骨，辞职；上优诏不许。

 　　御史中丞东海薛宣上疏曰：「陛下至德仁厚，而嘉气尚凝，</font><font size=4px color="#009090"><font size=4px>〔师古曰：凝，谓不通也。〕</font></font><font size=4px>阴阳不和，殆吏多苛政。部刺史或不循守条职，</font><font size=4px color="#009090"><font size=4px>〔师古曰：刺史所察本有六条，今则踰越故事，信意举劾，妄为苛劾也。汉官典职仪云：刺史班宣，周行郡国，省察治状，黜陟能否，断治冤狱，以六条问事；非条所问，即不省。一条，强宗，豪右田宅踰制，以强陵弱，以众暴寡。二条，二千石不奉诏书、遵承典制，倍公向私，旁诏牟利，侵渔百姓，聚敛为奸。三条，二千石不恤疑狱，风厉杀人，怒则任刑，喜则淫赏，烦扰刻暴，剥截黎元，为百姓所疾，山崩石裂，訞祥讹言。四条，二千石选署不平，苟阿所爱，蔽贤宠顽。五条，二千石子弟恃怙荣势，请托所监。六条，二千石违公下比，阿附豪强，通行货赂，割损正令。〕</font></font><font size=4px>举错各以其意，多与郡县事，</font><font size=4px color="#009090"><font size=4px>〔师古曰：错，置也，音千故翻。与，读曰豫。豫，干也。〕</font></font><font size=4px>至开私门，听谗佞，以求吏民过，谴呵及细微，责义不量力；</font><font size=4px color="#009090"><font size=4px>〔师古曰：言求备于人。量，音良。〕</font></font><font size=4px>郡县相迫促，亦内相刻，流及众庶。是故乡党阙于嘉宾之欢，九族忘其亲亲之恩，饮食周急之厚弥衰，送往劳来之礼不行。</font><font size=4px color="#009090"><font size=4px>〔师古曰：劳，郎到翻。来，郎代翻。余谓来，读如字亦通。〕</font></font><font size=4px>夫人道不通</font><span class="h"><font size=4px>【章：十四行本「通」作「兴」；乙十一行本同；孔本同。】</font></font><font size=4px>则阴阳否隔，</font><font size=4px color="#009090"><font size=4px>〔否，皮鄙翻〕</font></font><font size=4px>。和气不通，未必不由此也！诗云：『民之失德，干糇以愆。』</font><font size=4px color="#009090"><font size=4px>〔小雅伐木之诗也。毛氏曰：糇，食也。郑氏曰：失德，谓见谤讪也。民尚以干糇之食获愆过于人，况上之人乎！干，音干。糇，音侯。〕</font></font><font size=4px>鄙语曰：『苛政不亲，烦苦伤恩。』方刺史奏事时，宜明申敕，</font><font size=4px color="#009090"><font size=4px>〔师古曰：申，束也；谓约束也。〕</font></font><font size=4px>使昭然知本朝之要务。」上嘉纳之。

 　　八月，有两月相承，晨见东方。</font><font size=4px color="#009090"><font size=4px>〔服虔曰：相承，在上下也。应劭曰：案京房易传云：君弱如妇，为阴所乘，则两月出。见，贤遍翻。〕</font></font><font size=4px>

 　　冬，十二月，作长安南、北郊，罢甘泉、汾阴祠，</font><font size=4px color="#009090"><font size=4px>〔匡衡奏：祭天于南郊，就阳之义也。瘗地于北郊，即阴之象也。甘泉郊见皇天，反北之太阴；汾阴祠后土，反东之少阳。甘泉、河东之祠宜徙就正阳、太阴之处，于长安定南、北郊。上从之。〕</font></font><font size=4px>及紫坛伪饰、女乐、鸾路、骍驹、龙马、石坛之属。</font><font size=4px color="#009090"><font size=4px>〔衡又言：甘泉泰畤紫坛有文章、采镂、黼黻之饰，及玉女乐、石坛仙人祠，瘗鸾路，骍驹、寓龙，非古。于悉罢之。师古曰：汉旧仪云：祭天用六彩，绮席六重，用玉几、玉饰器凡七十。女乐，即礼乐志所云使童男、童女俱歌也。〕</font></font><font size=4px>

 　　二年（庚寅、前三一）

 　　春，正月，罢雍五畤及陈宝祠，</font><font size=4px color="#009090"><font size=4px>〔秦作畤于雍，以祠上帝，有白、青、黄、赤帝之祠。至汉帝帝立北畤，祠黑帝，而五畤具。有司进祠，上不亲往。至文帝时，始幸雍，郊见五畤。陈宝者，秦文公获若石于陈仓北阪上，祠之。其神来，常以夜，光辉若流星；从东方来，集于祠城，若雄雉，其声殷殷云，野鸡皆鸣以应之。祠以一牢，名曰陈宝。衡以为不应礼，皆奏罢之。雍，于用翻。畤，音止。〕</font></font><font size=4px>皆从匡衡之请也。辛巳，上始郊祀长安南郊。赦奉郊县</font><font size=4px color="#009090"><font size=4px>〔应劭曰：天郊在长安城南，地郊在长安城北长陵界。二县有奉郊之勤，故并赦之。余按帝纪，二县，长安及长陵也。〕</font></font><font size=4px>及中都官耐罪徒；</font><font size=4px color="#009090"><font size=4px>〔师古曰：中都官，京师诸官府。应劭曰：轻罪不至于髡，完其耏鬓，故曰耏。古耏字从「橹」，发肤之意也。杜林以为法度之字皆从「寸」，后改如是。耐，音若能。如淳曰：耐，犹任也，仕其事也。师古曰：依应氏之说，耏当音而；如氏之说，则音乃代翻。其义亦两通。耏，谓颊旁毛也。橹，毛发貌也，音所廉翻，又先廉翻。而功臣表，宣曲侯通耏为鬼薪。则应氏之说斯为长矣。〕</font></font><font size=4px>减天下赋钱，算四十。</font><font size=4px color="#009090"><font size=4px>〔孟康曰：本算百二十，今减四十为八十。〕</font></font><font size=4px>

 　　闰月，以渭城延陵亭部为初陵。

 　　三月，立丑，上始祠后土于北郊。

 　　丙午，立皇后许氏。后，车骑将军嘉之女也。元帝伤母恭哀后居位日浅而遭霍氏之辜，</font><font size=4px color="#009090"><font size=4px>〔事见二十四卷宣帝本始三年。〕</font></font><font size=4px>故选嘉女以配太子。

 　　上自为太子时，以好色闻；</font><font size=4px color="#009090"><font size=4px>〔好，呼到翻。闻，音问。〕</font></font><font size=4px>及即位，皇太后诏采良家女以备后宫。大将军武库令杜钦</font><font size=4px color="#009090"><font size=4px>〔此大将军之军中武库令也。钦传，军下更有「军」字。〕</font></font><font size=4px>说王凤曰：「礼，一娶九女，所以广嗣重祖也；</font><font size=4px color="#009090"><font size=4px>〔张晏曰：阳数一、三、五、七、九。九，数之极也。臣瓒曰：天子一娶九女，夏、殷之制也。钦故举古之约以刺今之奢也。说，输芮翻。〕</font></font><font size=4px>娣侄虽缺不复补，所以养寿塞争也。</font><font size=4px color="#009090"><font size=4px>〔师古曰：媵女之内，兄弟之女则谓之侄，己之女弟则谓之娣。塞，绝也。复，扶又翻。塞，悉则翻。〕</font></font><font size=4px>故后妃有贞淑之行，</font><font size=4px color="#009090"><font size=4px>〔行，下孟翻；下同。〕</font></font><font size=4px>则胤嗣有贤圣之君；制度有威仪之节，则人君有寿考之福。废而不由，则女德不厌；</font><font size=4px color="#009090"><font size=4px>〔师古曰：由，用也，从也。女德不厌，言好色之甚也。〕</font></font><font size=4px>女德不厌，则寿命不究于高年。</font><font size=4px color="#009090"><font size=4px>〔师古曰：究，竟也。〕</font></font><font size=4px>男子五十，好色未衰；妇人四十，容貌改前；以改前之容侍于未衰之年，而不以礼为制，则其原不可救而后徕异态；后徕异态，则正后自疑而支庶有间适之心；</font><font size=4px color="#009090"><font size=4px>〔师古曰：间，代也，音居苋翻。适，读曰嫡；下亦同。〕</font></font><font size=4px>是以晋献被纳谗之谤，申生蒙无罪之辜。</font><font size=4px color="#009090"><font size=4px>〔晋献公嬖骊姬，骊姬欲立其子，谗世子申生；献公信之，申生雉经而死。被，皮义翻。〕</font></font><font size=4px>今圣主富于春秋，未有适嗣，方乡术入学，</font><font size=4px color="#009090"><font size=4px>〔乡，读曰向。〕</font></font><font size=4px>未亲后妃之议。将军辅政，宜因始初之隆，建九女之制，详择有行义之家，</font><font size=4px color="#009090"><font size=4px>〔行，下孟翻。〕</font></font><font size=4px>求淑女之质，毋必有声色技能，为万世大法。</font><font size=4px color="#009090"><font size=4px>〔师古曰：惟求淑质，无论美色及音声技能，如此则可为万世法也。技，渠绮翻。〕</font></font><font size=4px>夫少戒之在色，</font><font size=4px color="#009090"><font size=4px>〔师古曰：论语，孔子曰：君子有三戒，少之时，血气未定，戒之在色。言好色无节则致损败，故戒之也。少，诗照翻。〕</font></font><font size=4px>小卞之作，可为寒心。</font><font size=4px color="#009090"><font size=4px>〔诗小雅也。张晏曰：小卞，刺幽王废申后而立褒姒，黜太子宜咎而立伯服也。臣瓒曰：小卞之诗，太子之傅作也；哀太子之放逐，愍周室之大坏也。卞，音盘。〕</font></font><font size=4px>唯将军常以为忧！」凤白之太后，太后以为故事无有；凤不能自立法度，循故事而已。凤素重钦，故置之莫府，国家政谋常与钦虑之，</font><font size=4px color="#009090"><font size=4px>〔师古曰：虑，计也。〕</font></font><font size=4px>数称达名士，裨正阙失；</font><font size=4px color="#009090"><font size=4px>〔数，所角翻。〕</font></font><font size=4px>当世善政多出于钦者。

 　　夏，大旱。

 　　匈奴呼韩邪单于嬖左伊秩訾兄女二人；长女颛渠阏氏</font><font size=4px color="#009090"><font size=4px>〔长，知两翻；下同。阏，于干翻；氏，音支；下同。。〕</font></font><font size=4px>生二子，长曰且莫车，</font><font size=4px color="#009090"><font size=4px>〔师古曰：且，子余翻；下且麋胥同。车，昌遮翻。〕</font></font><font size=4px>次曰囊知牙斯；少女为大 阏氏，</font><font size=4px color="#009090"><font size=4px>〔少，诗照翻；下同。〕</font></font><font size=4px>生四子，长曰雕陶莫皋，次曰且麋胥，皆长于且莫车，少子咸、乐二人，皆小于囊知牙斯。又他阏氏子十余人。颛渠阏氏贵，且莫车 爱，呼韩邪病且死，欲立且莫车。颛渠阏氏曰：「匈奴乱十余年，不绝如发，赖蒙汉力，故得复安。</font><font size=4px color="#009090"><font size=4px>〔复，扶又翻；下同。〕</font></font><font size=4px>今平定未久，人民创艾战鬭。</font><font size=4px color="#009090"><font size=4px>〔师古 曰：创，音初亮翻。艾，读曰乂。〕</font></font><font size=4px>且莫车年少，</font><font size=4px color="#009090"><font size=4px>〔少，诗照翻；下同。〕</font></font><font size=4px>百姓未附，恐复危国。我与大阏氏一家共子，</font><font size=4px color="#009090"><font size=4px>〔师古曰：一家，言亲姊妹也。共子，两人 所生，恩慈无别也。〕</font></font><font size=4px>不如立雕陶莫皋。」大阏氏曰：「且莫车虽少，大臣共持国事。今舍贵立贵立贱，</font><font size=4px color="#009090"><font size=4px>〔师古曰：舍，谓弃置也。舍，读曰舍。〕</font></font><font size=4px>后世必乱。」单 于卒从颛渠阏氏计，立雕陶莫皋，</font><font size=4px color="#009090"><font size=4px>〔卒，子恤翻。〕</font></font><font size=4px>约令传国与弟。呼韩邪死，雕陶莫皋立，为复株累若鞮单于。</font><font size=4px color="#009090"><font size=4px>〔师古曰：复，音服。累，力追翻。贤曰：匈奴谓孝为若鞮。自呼韩邪降后，与汉亲密，见汉帝谥常为孝，慕之：至其子复株累单于以，皆称若鞮。〕</font></font><font size=4px>复株累若鞮单于以且麋胥为左贤王，且莫车为左谷蠡王，</font><font size=4px color="#009090"><font size=4px>〔谷，音鹿。蠡，卢奚翻。〕</font></font><font size=4px>囊知牙斯为右贤王。复株累单于复妻王昭君，生二女，长女云为须卜居次，小女为当于居次。</font><font size=4px color="#009090"><font size=4px>〔文颖曰：须卜氏，匈奴贵族也。当于，亦匈奴大族也。师古曰：须卜、当于，皆其夫家氏族。〕</font></font><font size=4px>

 　　三年（辛卯、前三○）

 　　春，三月，赦天下徒。

 　　秋，关内大雨四十余日。京师民相惊，言大水至；百姓奔走相蹂躏，</font><font size=4px color="#009090"><font size=4px>〔师古曰：蹂，践也。躏，轹也。蹂，音人九翻。躏，音蔺。〕</font></font><font size=4px>老弱号呼，</font><font size=4px color="#009090"><font size=4px>〔号，户高翻。呼，火故翻。〕</font></font><font size=4px>长安中大乱。天子亲御前殿，召公卿议。大将军凤以为：「太后与上及后宫可御船，令吏民上长安城以避水。」</font><font size=4px color="#009090"><font size=4px>〔上，时掌翻，下同。〕</font></font><font size=4px>群臣皆从凤议。左将军王商独曰：「自古无道之国，水犹不冒城郭；</font><font size=4px color="#009090"><font size=4px>〔师古曰：冒，蒙覆也。〕</font></font><font size=4px>今政治和平，世无兵革，上下相安，何因当有大水一日暴至，此必讹言也！</font><font size=4px color="#009090"><font size=4px>〔师古曰：讹，伪也。治，直吏翻。〕</font></font><font size=4px>不宜令上城，重惊百姓。」</font><font size=4px color="#009090"><font size=4px>〔师古曰：重，音直用翻。〕</font></font><font size=4px>上乃止。有顷，长安中稍定；问之，果讹言。上于是美壮商之固守，数称其议；</font><font size=4px color="#009090"><font size=4px>〔数，所角翻。〕</font></font><font size=4px>而凤大凓，自恨失言。</font><font size=4px color="#009090"><font size=4px>〔为王凤排斥王商张本。〕</font></font><font size=4px>

 　　上欲专委任王凤，八月，策免车骑将军许嘉，以特进侯就朝位。</font><font size=4px color="#009090"><font size=4px>〔汉制，列侯奉朝请在长安者，位次三公；赐位特进者，在凡列侯之上，位亦次三公。朝，直遥翻。〕</font></font><font size=4px>

 　　张谭坐选举不实，免。冬，十月，光禄大夫尹忠心为御史大夫。

 　　十二月，戊申朔，日有食之。其夜，地震未央宫殿中。诏举贤良方正能直言极谏之士。杜钦及太常丞谷永上对，</font><font size=4px color="#009090"><font size=4px>〔续汉志：太常丞，比千石，掌凡行及祭祀小事，总署曹事。汉旧仪曰：丞，举庙中非法者。〕</font></font><font size=4px>皆以为后宫女宠太盛，嫉勡专上，将害继嗣之咎。</font><font size=4px color="#009090"><font size=4px>〔此盖指许后及班倢呓也。〕</font></font><font size=4px>

 　　越巂山崩。

 　　丁丑，匡衡坐多取封邑四百顷，监临盗所主守直十金以上，免为庶人。</font><font size=4px color="#009090"><font size=4px>〔衡本封临淮郡僮县之乐安乡，乡本田提封三千一百顷，南以闽陌为界。后误封平陵陌为界，多四百顷。师古曰：十金以上，当时律定罪之次；若今律条一尺以上、一匹以上。〕</font></font><font size=4px>

 　　四年（壬辰、前二九）

 　　春，正月，癸卯，陨石于亳四，陨于肥累二。</font><font size=4px color="#009090"><font size=4px>〔汉书五行志：亳作「槀」。孟康曰：槀、肥累，皆县名，故属真定。师古曰：槀，音工老翻。累，音力追翻。〕</font></font><font size=4px>

 　　罢中书宦官；初置尚书员五人。</font><font size=4px color="#009090"><font size=4px>〔臣瓒曰：汉初，中人有中谒者令；孝武加中谒者令为中书谒者令，置仆射。宣帝时，任中书官弘恭为令，石显为仆射。元帝即位数年，恭死，显代为中书令，专权用事；至帝，乃罢其官。师古曰：汉旧仪云：尚书四人，为四曹：常侍尚书，主丞相、御史事；二千石尚书，主刺史、二千石事；户曹尚书，主庶人上书事；主客尚书，主外国事。帝置五人，有三公曹，主断狱事。〕</font></font><font size=4px>

 　　三月，甲申，以左将军乐昌侯王商为丞相。

 　　夏，上悉召前所举直言之士，诣白虎殿对策。</font><font size=4px color="#009090"><font size=4px>〔师古曰：此殿在未央宫。〕</font></font><font size=4px>是时上委政王凤，议者多归咎焉。谷永知凤方见柄用，</font><font size=4px color="#009090"><font size=4px>〔师古曰：柄用，言任用之，授以权也。〕</font></font><font size=4px>阴欲自托，乃曰：「方今四夷宾服，皆为臣妾，北无荤粥、冒顿之患，</font><font size=4px color="#009090"><font size=4px>〔荤，许云翻。师古曰：粥，音弋六翻。太史公曰：唐、虞以上有荤粥。孟子曰：太王事獯粥。冒顿为患，见高、惠、吕后纪。〕</font></font><font size=4px>南无赵佗、吕嘉之难，</font><font size=4px color="#009090"><font size=4px>〔赵佗，见高、惠、吕后、孝文纪。吕嘉，见孝武纪。难，乃旦翻。〕</font></font><font size=4px>三垂晏然，靡有兵革之警。诸侯大者乃食数县，汉吏制其权柄，不得有为，无吴、楚、燕、梁之势。</font><font size=4px color="#009090"><font size=4px>〔吴、楚、梁见孝景纪。燕，见孝昭纪。〕</font></font><font size=4px>百官盘互，亲疏相错，</font><font size=4px color="#009090"><font size=4px>〔师古曰：盘互，盘结而交互也。错，间杂也。〕</font></font><font size=4px>骨肉大臣有申伯之忠，</font><font size=4px color="#009090"><font size=4px>〔师古曰：申伯，周申后之父。余据诗崧高云：不显申伯，王之元舅，是则申伯乃宣王之舅，永正以之况王凤也。〕</font></font><font size=4px>洞洞属属，</font><font size=4px color="#009090"><font size=4px>〔师古曰：洞洞，敬肃也。属属，专谨也。洞，音动。属，音之欲翻。〕</font></font><font size=4px>小心畏忌，无重合、安阳、博陆之乱。</font><font size=4px color="#009090"><font size=4px>〔师古曰：重合侯，莽通；安阳侯，上官桀；博陆侯，霍禹也。余按莽通即马通，事见二十二卷武帝后元元年。安阳侯，事见二十三卷昭帝元凤元年。霍禹，事见二十五卷宣帝地节四年。〕</font></font><font size=4px>三者无毛发之辜，窃恐陛下舍昭昭之白过，忽天地之明戒，听暗</font><span class="h"><font size=4px>【章：十四行本「暗」作「晻」；乙十一行本同。】</font></font><font size=4px>昧之瞽说，</font><font size=4px color="#009090"><font size=4px>〔师古曰：舍谓留也。晻，与暗同，又音一感翻。瞽说，言不中道，若无目之人也。余谓舍，置也，读曰舍。〕</font></font><font size=4px>归咎乎无辜，倚异乎政事，</font><font size=4px color="#009090"><font size=4px>〔师古曰：倚，依也。〕</font></font><font size=4px>重失天心，</font><font size=4px color="#009090"><font size=4px>〔师古曰：重，音直用翻。〕</font></font><font size=4px>不可之大者也。</font><font size=4px color="#009090"><font size=4px>〔师古曰：此则为大不可也。〕</font></font><font size=4px>陛下诚深察愚臣之言，抗湛溺之意，解偏驳之爱，</font><font size=4px color="#009090"><font size=4px>〔师古曰：抗，举也。湛，读曰沈。驳，不周普也。湛，持林翻。〕</font></font><font size=4px>奋干刚之威，平天覆之施，使列妾得人人更进，</font><font size=4px color="#009090"><font size=4px>〔覆，敷又翻。施，式智翻。更，工衡翻。〕</font></font><font size=4px>益纳宜子妇人，毋择好丑，毋避尝字，</font><font size=4px color="#009090"><font size=4px>〔如淳曰：王凤上小妻弟以纳后宫，以尝字乳，王章言之，坐死。今永及此，为凤洗前过也。仲冯曰：按王章言事坐诛在阳朔初，而永此对乃是建始四年，则非为凤而言也。然观永前后之文，实若为凤。但班固于此对后，乃云，永为上第，擢为光禄大夫，则同是建始四年中事。余谓此时凤盖已纳张美人于后宫，故永为之言；若王章指言凤过，则在阳朔初也。〕</font></font><font size=4px>毋论年齿。推法言之，陛下得继嗣于微贱之间，乃反为福；得继嗣而已，母非有贱也。</font><font size=4px color="#009090"><font size=4px>〔师古曰：苟得子耳，勿论其母之贵贱。〕</font></font><font size=4px>后宫女史、使令有直意者，</font><font size=4px color="#009090"><font size=4px>〔郑玄曰：女史，女奴晓书者。使令，给役后宫，无爵秩者也。师古曰：直，当也。令，音力成翻。〕</font></font><font size=4px>广求于微贱之间，以遇天所开右，</font><font size=4px color="#009090"><font size=4px>〔师古曰：右，读曰佑。佑，助也。〕</font></font><font size=4px>慰释皇太后之忧愠，</font><font size=4px color="#009090"><font size=4px>〔师古曰：释，散也。愠，于问翻。〕</font></font><font size=4px>解谢上帝之谴怒，则继嗣蕃滋，灾异讫息！」</font><font size=4px color="#009090"><font size=4px>〔师古曰：蕃，多也。讫，止也。蕃，音扶元翻。〕</font></font><font size=4px>杜钦亦仿此意。上皆以其书示后宫，擢永为光禄大夫。

 　　夏，四月，雨雪。</font><font size=4px color="#009090"><font size=4px>〔雨，于具翻。〕</font></font><font size=4px>

 　　秋，桃、李实。

 　　大雨水十余日，河决东郡金堤。</font><font size=4px color="#009090"><font size=4px>〔师古曰：金堤者，河堤之名，今在滑州界。〕</font></font><font size=4px>先是清河都尉冯逡奏言：「郡承河下流，</font><font size=4px color="#009090"><font size=4px>〔据沟洫志：逡言清河郡承河下流，与兖州，东郡分水为界。先，悉荐翻。逡，七伦翻。〕</font></font><font size=4px>土壤轻脆易伤，</font><font size=4px color="#009090"><font size=4px>〔易，以豉翻。〕</font></font><font size=4px>顷所以阔无大害者，以屯氏河通两川分流也。</font><font size=4px color="#009090"><font size=4px>〔师古曰：阔，稀也。〕</font></font><font size=4px>今屯氏河塞灵鸣犊口，又益不利，</font><font size=4px color="#009090"><font size=4px>〔屯氏呵塞，见上卷元帝永光五年。塞，悉则翻。〕</font></font><font size=4px>独一川兼受数河之任， 虽高增堤防，终不能泄。如有霖两，旨日不霁，必盈溢。</font><font size=4px color="#009090"><font size=4px>〔师古曰：雨止曰霁，音子诣翻，又音才诣翻。〕</font></font><font size=4px>九河故迹，今既灭难明，</font><font size=4px color="#009090"><font size=4px>〔夏禹疏九河。子安国曰：河水 分九道，在兖州界。尔雅曰：徒骇一，太史二，马颊三，覆釜四，故苏五，简六，洁七，钩盘八，鬲津九。〕</font></font><font size=4px>屯氏河新绝未久，其处易浚；</font><font size=4px color="#009090"><font size=4px>〔师古曰：浚，谓治导之，令其深也。浚，音峻。〕</font></font><font size=4px>又其口所居高，于以分杀水力，道里便宜，</font><font size=4px color="#009090"><font size=4px>〔杀，音所介翻，减也。〕</font></font><font size=4px>可复浚以助大河，</font><font size=4px color="#009090"><font size=4px>〔复扶又翻。〕</font></font><font size=4px>泄暴水，备非常。不豫修治，</font><font size=4px color="#009090"><font size=4px>〔治，直之翻。〕</font></font><font size=4px>北决病四、五郡，南决病十余郡，然后忧之，晚矣！」事下丞相、御史，白遣博士许商行视，</font><font size=4px color="#009090"><font size=4px>〔下，遐稼翻。师古曰：白，白于天子也。行，音下更翻。〕</font></font><font size=4px>以为「方 用度不足，</font><font size=4px color="#009090"><font size=4px>〔师古曰：言国家少财役也。〕</font></font><font size=4px>可且勿浚。」后三岁，河果决于馆陶及东郡金堤，泛滥兖、豫及</font><span class="h"><font size=4px>【章：乙十一行本「及」作」入」；孔子同。】</font></font><font size=4px>平 原、千乘、济南，</font><font size=4px color="#009090"><font size=4px>〔乘，绳证翻。济，子礼翻。〕</font></font><font size=4px>凡灌四郡、三十二县，水居地十五万余顷，深者三丈；坏败官亭、室庐且四万所。</font><font size=4px color="#009090"><font size=4px>〔坏，音怪。败，补迈翻。〕</font></font><font size=4px>

 　　冬，十一月，御史大夫尹忠以对方略疏阔，上切责其不忧职，自杀。遣大司农非调</font><font size=4px color="#009090"><font size=4px>〔师古曰：大司农名非调也。姓谱：非，姓也，秦非子之后。〕</font></font><font size=4px>调均钱谷河决所灌之郡，</font><font size=4px color="#009090"><font size=4px>〔师古曰：令其调发均平钱谷遭水之郡，使存给也。调，音徒钓翻。〕</font></font><font size=4px>谒者二人发河南以东船五百鸹，</font><font size=4px color="#009090"><font size=4px>〔师古曰：一船为一鸹，音先劳翻；其字从木。〕</font></font><font size=4px>徙民避水，居丘陵，九万七千余口。

 　　壬戌，以少府张忠为御史大夫。

 　　南山群盗傰宗等数百人为吏民害。</font><font size=4px color="#009090"><font size=4px>〔苏林曰：傰，音朋；晋灼曰：音倍。师古曰：晋音是也。〕</font></font><font size=4px>诏发兵千人逐捕，岁余不能禽。或说大将军凤，</font><font size=4px color="#009090"><font size=4px>〔说，输芮翻。〕</font></font><font size=4px>以「贼数百人在毂下，</font><font size=4px color="#009090"><font size=4px>〔师古曰：在天子辇毂之下，明其逼近也。〕</font></font><font size=4px>讨不能得，难以示四夷；独选贤京兆尹乃可。」于是凤荐故高陵令王尊，征为谏大夫，守京辅都尉，</font><font size=4px color="#009090"><font size=4px>〔武帝元鼎四年，更置三辅都尉：京兆曰京辅都尉，冯翊曰左辅尉，扶风曰右辅都尉。〕</font></font><font size=4px>行京兆尹事。旬月间，盗贼清；后拜为京兆尹。

 　　立即位之初，丞相匡衡复奏：「射声校尉陈汤</font><font size=4px color="#009090"><font size=4px>〔武帝置北军八校尉，射声其一也，秩二千石，掌待诏射声士。服虔曰：工射者也；冥冥中闻声则中之，因以名也。复，扶又翻。〕</font></font><font size=4px>以吏二千石奉使，</font><font size=4px color="#009090"><font size=4px>〔汤为西域副校尉，秩比二千石。〕</font></font><font size=4px>颛命蛮夷中，不正身以先下，</font><font size=4px color="#009090"><font size=4px>〔先，悉荐翻。〕</font></font><font size=4px>而盗所收康居财物，戒官属曰：『绝域事不覆校。』</font><font size=4px color="#009090"><font size=4px>〔言外域之事，汉朝务存宽大，必不考覆也。〕</font></font><font size=4px>虽在赦前，</font><font size=4px color="#009090"><font size=4px>〔言其事在竟宁元年七月，赦前也。〕</font></font><font size=4px>不宜处位。」</font><font size=4px color="#009090"><font size=4px>〔处，昌吕翻。〕</font></font><font size=4px>汤坐免。

 　　后汤上言：「康居王侍子，非王子。」按验，实王子也。汤下狱当死。</font><font size=4px color="#009090"><font size=4px>〔下，遐稼翻。〕</font></font><font size=4px>太中大夫谷永</font><font size=4px color="#009090"><font size=4px>〔按是年夏，谷永方擢为光禄大夫。河平二年，议受伊邪莫演降，永犹为光禄大夫。此书太中大夫谷永，据陈汤传也。〕</font></font><font size=4px>上疏讼汤曰：「臣闻楚有子玉得臣，文公为之仄席而坐；</font><font size=4px color="#009090"><font size=4px>〔师古曰：子玉，楚大夫也；得臣，其名也。春秋僖十八年，子玉帅师与晋文公战于城濮，楚师败绩，晋师三日馆谷，而文公犹有忧色，曰：「得臣犹在，忧未歇也！」及楚杀子玉，公喜而后可知也。礼记曰：有忧者仄席而坐，盖自贬也。为，于伪翻。仄，古侧字。〕</font></font><font size=4px>赵有廉颇、马服，强秦不敢窥兵井陉；</font><font size=4px color="#009090"><font size=4px>〔师古曰：廉颇，赵将也。马服君赵奢，亦赵将也。井陉之口，赵之西界山险道也。陉，音刑。〕</font></font><font size=4px>近汉有郅都、魏尚，匈奴不敢南乡沙幕。</font><font size=4px color="#009090"><font size=4px>〔景帝以郅都为鴈门太守，匈奴素闻都节，举边为引兵去，竟都死不敢近鴈门。魏尚事见十五卷文帝十四年。乡，曰向。〕</font></font><font size=4px>由是言之，战克之将，国之爪牙，不可不重也。盖君子闻鼓鼙之声，则思将帅之臣。</font><font size=4px color="#009090"><font size=4px>〔师古曰：礼之乐记曰：鼓鼙之声讙，讙以立动，动以进众；君子听鼓鼙之声则思将帅之臣。鼙，骈迷翻。将，即亮翻。帅，所类翻。〕</font></font><font size=4px>窃见关内侯陈汤，前斩郅古，威震百蛮，武畅西海，汉元以来，征伐方外之将，未尝有也！</font><font size=4px color="#009090"><font size=4px>〔汉元，谓汉初也。〕</font></font><font size=4px>今汤坐言事非是，幽囚久系，历时不决，执宪之吏欲致之大辟。</font><font size=4px color="#009090"><font size=4px>〔辟，毗亦翻。〕</font></font><font size=4px>昔白起为秦将，南拔郢都，北坑赵括，以纤介之过，赐死杜邮；秦民怜之，莫不陨涕。</font><font size=4px color="#009090"><font size=4px>〔事见周赧王纪。〕</font></font><font size=4px>今汤亲秉钺，席卷、喋血万里之外，</font><font size=4px color="#009090"><font size=4px>〔师古曰：如席之卷，言其疾也。服虔曰：喋，音蹀，屣履之蹀。如淳曰：杀人流血滂沱为喋血。师古曰:喋，音大颊翻，本字当作「蹀」。蹀，谓履涉之耳。〕</font></font><font size=4px>荐功祖庙，告类上帝，</font><font size=4px color="#009090"><font size=4px>〔张晏曰：谓以所征之国事类告天也。〕</font></font><font size=4px>介冑之士靡不慕义。以言事为罪，无赫赫之恶。周书曰：『记人之功，忘人过，宜为君者也。』</font><font size=4px color="#009090"><font size=4px>〔师古曰：尚书之外间书也。〕</font></font><font size=4px>夫犬马有劳于人，尚加帷盖之报，</font><font size=4px color="#009090"><font size=4px>〔师古曰：礼记称孔子云：敝帷弗弃，为埋马也；敝盖弗弃，为埋狗也。〕</font></font><font size=4px>况国之功臣者哉！窃恐陛下忽于鼙鼓之声，不察周书之意，而忘帷盖之施，</font><font size=4px color="#009090"><font size=4px>〔施，式智翻。〕</font></font><font size=4px>庸臣遇汤，卒从吏议，</font><font size=4px color="#009090"><font size=4px>〔师古曰：以待庸臣者待汤也。卒，犹终也。卒，子恤翻。〕</font></font><font size=4px>使百姓介然有秦民之恨，</font><font size=4px color="#009090"><font size=4px>〔师古曰：介然，犹耿耿。〕</font></font><font size=4px>非所以厉死难之臣也！」</font><font size=4px color="#009090"><font size=4px>〔难，乃旦翻。〕</font></font><font size=4px>书奏，天子出汤，夺爵为士伍。

 　　会西域都护段会宗为乌孙兵所围，驿骑上书，愿发城郭、敦煌兵以自救；</font><font size=4px color="#009090"><font size=4px>〔城郭，谓西域城郭诸国也。敦，音屯，徒门翻。〕</font></font><font size=4px>丞相商、大将军凤及百僚议数日不决。凤言：「陈汤多筹策，习外国事，可问。」上召汤见宣室。汤击郅支时中寒，</font><font size=4px color="#009090"><font size=4px>〔见，贤遍翻。中，竹仲翻。〕</font></font><font size=4px>病两臂不屈申；汤入见，有诏毋拜，示以会宗奏。汤对曰：「臣以为此必无可忧也。」上曰：「何以言之﹖」汤曰：「夫胡兵五而当汉兵一，何者﹖兵刃朴钝，弓弩不利。今闻颇得汉巧，然犹三而当一。又兵法曰：『客倍而主人半，然后敌。』</font><font size=4px color="#009090"><font size=4px>〔此言凭城而守者，主人之半可以敌客之倍。〕</font></font><font size=4px>今围会宗者人众不足以胜会宗，唯陛下勿忧！且兵轻行五十里，重行三十里，今会宗欲发城郭、敦煌，历时乃至，所谓报雠之兵，非救急之用也。」上曰：「柰何﹖其解可必乎﹖度何时解﹖」</font><font size=4px color="#009090"><font size=4px>〔度，徒洛翻。〕</font></font><font size=4px>汤知乌孙瓦合，不能久攻，</font><font size=4px color="#009090"><font size=4px>〔师古曰：谓如碎瓦之杂居，不齐同。〕</font></font><font size=4px>故事不过数日，</font><font size=4px color="#009090"><font size=4px>〔师古曰：故事，谓以旧事测之。〕</font></font><font size=4px>因对曰：「已解矣！」屈指计其日，曰：「不出五日，当有吉语闻。」</font><font size=4px color="#009090"><font size=4px>〔师古曰：吉，善也。善，谓兵解之事。〕</font></font><font size=4px>居四日，军书到，言已解。大将军凤奏以为从事中郎，莫府事壹决于汤。</font><font size=4px color="#009090"><font size=4px>〔续汉志：大将军府有从事中郎二人，秩六百石，职参谋议。〕</font></font><font size=4px>

 　　河平元年（癸巳、前二八）</font><font size=4px color="#009090"><font size=4px>〔以河决堤，塞辄平，改元。〕</font></font><font size=4px>

 　　春，杜钦荐犍为王延世于王凤，使塞决河。</font><font size=4px color="#009090"><font size=4px>〔犍，居言翻。塞，悉则翻。〕</font></font><font size=4px>凤以延世为河堤使者。延世以竹落长四丈，大九围，盛以小石，</font><font size=4px color="#009090"><font size=4px>〔长，直亮翻。盛，时征翻。〕</font></font><font size=4px>两船夹载而下之。三十六日，河堤成。三月，诏以延世为光禄大夫，秩中二千石，赐爵关内侯、黄金百斤。

 　　夏，四月，己亥晦，日有食之。 诏公卿百僚陈过失，无有所讳；大赦天下。光禄大夫刘向对曰：「四月交于五月，月同孝惠，日同孝昭，</font><font size=4px color="#009090"><font size=4px>〔孝惠七年，五月，丁卯，先晦一日日食。今四月，己亥， 晦而日食，故曰四月交于五月，月同孝惠。孝昭元年，七月，己亥晦，日食。故曰日同孝昭。二帝寻皆晏驾而嗣。〕</font></font><font size=4px>其占恐害继嗣。」是时许皇后专宠，后宫希得进 见，</font><font size=4px color="#009090"><font size=4px>〔见，贤遍翻。〕</font></font><font size=4px>中外皆忧上无继嗣，故杜钦、谷永及向所对皆及之。上于是减省椒房、掖庭用度，</font><font size=4px color="#009090"><font size=4px>〔师古曰：椒房殿，皇后所居，以椒和泥涂壁，取其温且芬也。〕</font></font><font size=4px>服御、舆驾所发诸官署及所造作，遗赐外家、群臣妾，</font><font size=4px color="#009090"><font size=4px>〔师古曰：外家，谓后之家族，言在外也。刘向曰：妇人内夫家而外父母家。遗，于季翻。〕</font></font><font size=4px>皆如竟宁以前故事。

 　　皇后上书自陈，以为：「时世异制，长短相补，不出汉制而已，纤微之间未必可同。若竟宁前与黄龙前，岂相于哉！</font><font size=4px color="#009090"><font size=4px>〔晋灼曰：竟宁，元帝时也。黄龙，宣帝时也。言二帝奢俭不同，岂相于哉！师古曰：放，依也，音甫往翻。〕</font></font><font size=4px>家吏不晓，</font><font size=4px color="#009090"><font size=4px>〔师古曰：家吏，皇后之官属。〕</font></font><font size=4px>今壹受诏如此，且使妾摇手不得设。妾欲作某风张于某所，曰：『故事无有。』或不能得，则必绳妾以诏书矣。</font><font size=4px color="#009090"><font size=4px>〔师古曰：言或有所求，吏不肯备，因云诏书不许也。绳，约也。〕</font></font><font size=4px>此诚不可行，唯陛下省察！</font><font size=4px color="#009090"><font size=4px>〔省，悉井翻。〕</font></font><font size=4px>故事，以特牛祠大父母戴侯、敬侯，皆得蒙恩以太牢祠，</font><font size=4px color="#009090"><font size=4px>〔一牲曰特，三牲备为一牢。平恩戴侯，许广汉；后父嘉绍其封，于后为祖。乐成敬侯，许延寿，后父嘉所自出也。嘉继大宗延寿，于后为叔祖。〕</font></font><font size=4px>今当率如故事，</font><font size=4px color="#009090"><font size=4px>〔谓将复以特牛祠也。〕</font></font><font size=4px>唯陛下哀之！今吏甫呙诏读记，</font><font size=4px color="#009090"><font size=4px>〔师古曰：甫，始也。〕</font></font><font size=4px>直豫言使后知之，非可复若私府有所取也。</font><font size=4px color="#009090"><font size=4px>〔师古曰：若谓如未奉诏之前也。复，扶又翻；下同。〕</font></font><font size=4px>其萌牙所以约制妾者，恐失人理。</font><font size=4px color="#009090"><font size=4px>〔师古曰：萌牙，言其初始发意，若草木之方生也。〕</font></font><font size=4px>唯陛下深察焉！」

 　　上于是采谷永、刘向所言灾异咎验皆在后宫之意以报之，且曰：「吏拘于法，亦安足过！</font><font size=4px color="#009090"><font size=4px>〔过，罪过也。言何足以为罪也。〕</font></font><font size=4px>盖矫枉者过直，古今同之。</font><font size=4px color="#009090"><font size=4px>〔师古曰：矫，正也。枉，曲也。言意在正曲，遂过于直。〕</font></font><font size=4px>且财币之省，特牛之祠，其于皇后，所以扶助德美，为华宠也。咎根不除，灾变相袭，</font><font size=4px color="#009090"><font size=4px>〔师古曰：袭，重累也。〕</font></font><font size=4px>祖宗且不血食，何戴侯也！传不云乎：『以约失之者鲜』，</font><font size=4px color="#009090"><font size=4px>〔师古曰：论语载孔子之言。鲜，少也。谓能行俭约而有过失之事，如此者少也。鲜，音先践翻。〕</font></font><font size=4px>审皇后欲从其奢与﹖</font><font size=4px color="#009090"><font size=4px>〔师古曰：与，读曰欤。〕</font></font><font size=4px>朕亦当法孝武皇帝也，如此，则甘泉、建章可复兴矣。孝文皇帝，朕之师也。皇太后，皇后成法也。假使太后在彼时不如职，今见亲厚，又恶可以踰乎！</font><font size=4px color="#009090"><font size=4px>〔师古曰：言假令太后昔时不得其志，不依常理，而皇后今被亲厚，何可踰于太后制度乎！妇不可踰姑也。恶，音乌。〕</font></font><font size=4px>皇后其刻心秉德，谦约为右，</font><font size=4px color="#009090"><font size=4px>〔师古曰：以谦约为先。〕</font></font><font size=4px>垂则列妾，使有法焉！」</font><font size=4px color="#009090"><font size=4px>〔师古曰：言垂法于后宫，使皆遵行也。〕</font></font><font size=4px>

 　　给事中平陵平当上言：「太上皇，汉之始祖，废其寝庙园，非是。」</font><font size=4px color="#009090"><font size=4px>〔事见上卷元帝竟宁元年。〕</font></font><font size=4px>上亦以无继嗣，遂纳当言。秋，九月，复太上皇寝庙园。

 　　诏曰：「今大辟之刑千有余条，律令烦多，百有余万言；奇请、他比，日以益滋。</font><font size=4px color="#009090"><font size=4px>〔师古曰：奇请，谓常文之外，主者别有所请以定罪也。他比，谓引他类以比附之，稍增律条也。奇，音居宜翻。〕</font></font><font size=4px>自明习者不知所由，欲以晓喻众庶，不亦难乎！于以罗元元之民，夭绝无辜，岂不哀哉！</font><font size=4px color="#009090"><font size=4px>〔由，从也。罗，谓设禁网而民无所逃罪也。夭绝亡辜，谓亡罪而陷于刑辟，死于非命，至于短折也。夭，于绍翻。〕</font></font><font size=4px>其议减死刑及蠲除约省者，令较然易知，条奏！」</font><font size=4px color="#009090"><font size=4px>〔易，以豉翻。〕</font></font><font size=4px>时有司不能广宣上意，徒钩摭微细，毛举数事，以塞诏而已。</font><font size=4px color="#009090"><font size=4px>〔师古曰：毛举，言举毫毛之事，轻小之甚。塞，犹当也。塞，悉则翻。〕</font></font><font size=4px>

 　　匈奴单于遣右皋林王伊邪莫演等奉献，朝正月。</font><font size=4px color="#009090"><font size=4px>〔师古曰：演，音衍。朝，直遥翻。考异曰：匈奴传：「河平元年，单于遣莫演朝正月。」下云：「明年，单于上书愿朝。河平四年正月，遂入朝。」据此，则是莫演以元年至汉，朝二年正月也。而荀纪系于元年正月之下，恐误。汉纪又以莫演为「黄浑」。今从汉书。〕</font></font><font size=4px>

 　　夏，四月，楚国雨雹，</font><font size=4px color="#009090"><font size=4px>〔雨，于具翻。〕</font></font><font size=4px>大如釜。

 　　徙山阳王康为定陶王。

 　　六月，上悉封诸舅：王谭为平阿侯，商为成都侯，立为红阳侯，根为曲阳侯，逢时为高平侯。</font><font size=4px color="#009090"><font size=4px>〔恩泽侯表，平阿侯食邑于沛，成都侯食邑于山阳，红阳侯食邑于南阳，曲阳侯食邑于九江，高平侯食邑于临淮。〕</font></font><font size=4px>五人同日封，故世谓之「五侯」。太后母李氏更嫁为河内苟宾妻，</font><font size=4px color="#009090"><font size=4px>〔据太后传，母李，以勡去，更嫁。更，工衡翻。〕</font></font><font size=4px>生子参；太后欲以田蚡为比而封之。</font><font size=4px color="#009090"><font size=4px>〔李奇曰：田蚡与孝景王后同母异父得封故也。蚡，扶粉翻。师古曰：比，例也，音频寐翻。〕</font></font><font size=4px>上曰：「封田氏，非正也！」以参为侍中、水衡都尉。

 　　御史大夫张忠奏京兆尹王尊暴虐倨慢，尊坐免官；吏民多称惜之。湖三老公乘兴等</font><font size=4px color="#009090"><font size=4px>〔师古曰：湖，县名也。今虢州湖城县取其名。地理志：湖县，属京兆。公乘，以爵为姓。乘，绳证翻。〕</font></font><font size=4px>上书讼：「尊治京兆，拨剧整乱，诛暴禁邪，皆前所希有，名将所不及；</font><font size=4px color="#009090"><font size=4px>〔此将，谓郡将也。治，直之翻。将，即亮翻。〕</font></font><font size=4px>虽拜为真，</font><font size=4px color="#009090"><font size=4px>〔尊自行尹事为真。〕</font></font><font size=4px>未有殊绝褒赏加于尊身。今御史大夫奏尊『伤害阴阳，为国家忧，无承用诏书意，「靖言庸违，象恭滔天。」』</font><font size=4px color="#009090"><font size=4px>〔师古曰：引虞书尧典之辞也。靖，治也。庸，用也。违，僻也。滔，漫也。谓其言假托于治，实用违僻；貌象恭敬，过恶漫天也。漫，音莫干翻。一曰：慆慢也。〕</font></font><font size=4px>原其所以，出御史丞杨辅，</font><font size=4px color="#009090"><font size=4px>〔御史大夫有两丞，秩千石；一曰中丞。〕</font></font><font size=4px>素与尊有私怨，外依公事建画为此议，傅致奏文，</font><font size=4px color="#009090"><font size=4px>〔师古曰：建立谋画为此议也。傅，读曰附，谓益其事而引致于罪状。据尊传，辅故为尊书佐，尝醉过尊大奴利家，利家捽搏其颊，兄子闳拔刀欲刭之，以故深怨，欲伤害尊。〕</font></font><font size=4px>浸润加诬，</font><font size=4px color="#009090"><font size=4px>〔师古曰：浸润，犹渐染也。〕</font></font><font size=4px>臣等窃痛伤。尊修身洁己，砥节首公，</font><font size=4px color="#009090"><font size=4px>〔师古曰：砥，厉也。首，向也。砥，音指。首，音式救翻。〕</font></font><font size=4px>刺讥不惮将相，诛恶不避豪强，诛不制之贼，</font><font size=4px color="#009090"><font size=4px>〔贼，谓傰宗等。〕</font></font><font size=4px>解国家之忧，功着职修，威信不废，诚国家爪牙之吏，折冲之臣。今一旦无辜制于仇人之手，伤于诋欺之文，上不得以功除罪，下不得冢棘木之听，</font><font size=4px color="#009090"><font size=4px>〔张晏曰：周礼三槐九棘，公卿于下听讼。王制：大司寇听狱于棘木之下。棘者，欲其赤心而留意于三刺也。〕</font></font><font size=4px>独掩怨雠之偏奏，被共工之大恶，</font><font size=4px color="#009090"><font size=4px>〔仲冯曰：共工之大恶，谓上劾奏云「靖言庸违，象恭淊天，」是也。被，皮义翻。共，音恭。〕</font></font><font size=4px>无所陈冤愬罪。尊以京师废乱，群盗并兴，选贤征用，起家为卿；贼乱既除，豪猾伏辜，即以佞巧废黜。一尊之身，三期之间，</font><font size=4px color="#009090"><font size=4px>〔师古曰：期，年也。期，音基。〕</font></font><font size=4px>乍贤乍佞，岂不甚哉！孔子曰：『爱之欲其生，恶之欲其死，是惑也。』</font><font size=4px color="#009090"><font size=4px>〔论语所载答樊迟之言。恶，乌路翻。〕</font></font><font size=4px>『浸润之谮不行焉，可谓明矣。』</font><font size=4px color="#009090"><font size=4px>〔答子张之言。〕</font></font><font size=4px>愿下公卿、大夫、博士、议郎定尊素行！</font><font size=4px color="#009090"><font size=4px>〔下，户嫁翻。行，下孟翻。〕</font></font><font size=4px>夫人臣而『伤害阴阳』，死诛之罪也；『靖言庸违』，于殛之刑也。</font><font size=4px color="#009090"><font size=4px>〔师古曰：殛，诛也，音居力翻。〕</font></font><font size=4px>审如御史章，尊乃当伏观阙之诛，</font><font size=4px color="#009090"><font size=4px>〔张晏曰：孔子诛少正卯于两观之间。观，古玩翻。〕</font></font><font size=4px>放于无人之域，不得苟免；</font><font size=4px color="#009090"><font size=4px>〔师古曰：非止坐免官而已也。〕</font></font><font size=4px>及任举尊者，当获选举之辜，不可但已。</font><font size=4px color="#009090"><font size=4px>〔任，保也。汉法，选举而其人不称者，与同罪。〕</font></font><font size=4px>即不如章，饰文深诋以愬无罪，亦宜有诛，以惩谗贼之口，绝诈欺之路。</font><font size=4px color="#009090"><font size=4px>〔师古曰：惩，创也。〕</font></font><font size=4px>唯明主参详，使白黑分别！」</font><font size=4px color="#009090"><font size=4px>〔别，彼列翻。〕</font></font><font size=4px>书奏，天子复以尊为徐州刺史。</font><font size=4px color="#009090"><font size=4px>〔徐州部琅邪、东海、临淮等郡及楚、广陵等国。复，扶又翻；下同。〕</font></font><font size=4px>

 　　夜郎王兴、钩町王禹、漏卧侯俞更举兵相攻。</font><font size=4px color="#009090"><font size=4px>〔孟康曰：漏卧，夷邑名，后为县。地理志：夜郎、钩町、漏卧三县皆属牂柯郡。钩町，音劬梃。师古曰：俞，音踰。〕</font></font><font size=4px>牂柯太守请发兵诛兴等。</font><font size=4px color="#009090"><font size=4px>〔牂柯，音臧哥。〕</font></font><font size=4px>议者以为道远不可击，乃遣太中大夫蜀郡张匡持节和解。兴等不从命，刻木象汉吏，立道旁，射之。</font><font size=4px color="#009090"><font size=4px>〔射，而亦翻。〕</font></font><font size=4px>

 　　杜钦说大将军王凤曰：「蛮夷王侯轻易汉使，不惮国威，</font><font size=4px color="#009090"><font size=4px>〔说，输芮翻。易，以豉翻。〕</font></font><font size=4px>恐议者选耎，复守和解；</font><font size=4px color="#009090"><font size=4px>〔师古曰：选耎，怯不前之意也。选，音息兖翻。耎，音人兖翻。〕</font></font><font size=4px>太守察动静有变，乃以闻。如此，则复旷一时，</font><font size=4px color="#009090"><font size=4px>〔师古曰：旷，空也。一时，三月也。言空废一时，不早发兵也。〕</font></font><font size=4px>王侯得收猎其众，申固其谋，党助众多，各不胜忿，</font><font size=4px color="#009090"><font size=4px>〔胜，音升；下同。〕</font></font><font size=4px>必相殄灭。自知罪成，狂犯守尉，</font><font size=4px color="#009090"><font size=4px>〔师古曰：言起狂勃之心而杀守尉也。〕</font></font><font size=4px>远臧温暑毒草之地；</font><font size=4px color="#009090"><font size=4px>〔臧，古藏字通。〕</font></font><font size=4px>虽有孙、吴将，贲、育士，</font><font size=4px color="#009090"><font size=4px>〔师古曰：孙，孙武。吴，吴起。贲，孟贲。育，夏育也。将，即亮翻。贲，音奔。〕</font></font><font size=4px>若入水火，往必焦没，智勇亡所施。</font><font size=4px color="#009090"><font size=4px>〔亡，读曰无。〕</font></font><font size=4px>屯田守之，费不可胜量。</font><font size=4px color="#009090"><font size=4px>〔量，音良。〕</font></font><font size=4px>宜因其罪恶未成，未疑汉家加诛，阴敕旁郡守尉练士马，</font><font size=4px color="#009090"><font size=4px>〔师古曰：练，简也。守，式又翻；下同。〕</font></font><font size=4px>大司农豫调谷积要害处，</font><font size=4px color="#009090"><font size=4px>〔调，徒钓翻。〕</font></font><font size=4px>选任职太守往，以秋凉时入，诛其王侯尤不轨者。即以为不毛之地，无用之民，圣王不以劳中国，</font><font size=4px color="#009090"><font size=4px>〔师古曰：即，犹若也。不毛，言不生草木。〕</font></font><font size=4px>宜罢郡，放弃其民，绝其王侯勿复通。</font><font size=4px color="#009090"><font size=4px>〔复，扶又翻。〕</font></font><font size=4px>如以先帝所立累世之功不可堕坏，</font><font size=4px color="#009090"><font size=4px>〔师古曰：堕，音火规翻。毁也。〕</font></font><font size=4px>亦宜因其萌牙，早断绝之，及已成形然后战师，则万姓被害。」</font><font size=4px color="#009090"><font size=4px>〔断，丁管翻；下同。被，皮义翻。〕</font></font><font size=4px>于</font><span class="h"><font size=4px>【章：十四行本「于」上有「大将军凤」四字；乙十一行本同；孔本同。】</font></font><font size=4px>是凤</font><span class="h"><font size=4px>【章：十四行本无「凤」字；乙十一行本同；孔本同。】</font></font><font size=4px>荐金城司马临邛陈立为牂柯太守。</font><font size=4px color="#009090"><font size=4px>〔汉列郡守、尉之下，有长史、司马。地理志，临邛县属蜀郡。邛，音渠容翻。〕</font></font><font size=4px>

 　　立至牂柯谕告夜郎王兴，兴不从命；立请诛之，未报。乃从吏数十人出行县，</font><font size=4px color="#009090"><font size=4px>〔行，下孟翻。〕</font></font><font size=4px>至兴国且同亭，</font><font size=4px color="#009090"><font size=4px>〔师古曰：且音子余翻。按地理志，夜郎县，王莽改曰同亭，盖因亭以名县也。〕</font></font><font size=4px>召兴。兴将数千人往至亭，从邑君数十人入见立。</font><font size=4px color="#009090"><font size=4px>〔按西南夷传，夷人椎结耕田，有邑聚，各有君长。〕</font></font><font size=4px>立数责，因断头。</font><font size=4px color="#009090"><font size=4px>〔数，所具翻。〕</font></font><font size=4px>邑君曰：「将军诛无状，为民除害，</font><font size=4px color="#009090"><font size=4px>〔为，于伪翻。〕</font></font><font size=4px>愿出晓士众！」以兴头示之，皆释兵降。</font><font size=4px color="#009090"><font size=4px>〔师古曰：释，解也。降，户江翻。〕</font></font><font size=4px>钩町王禹、漏卧侯俞震恐，入粟千斛、牛羊劳吏士。</font><font size=4px color="#009090"><font size=4px>〔劳，力到翻。〕</font></font><font size=4px>立还归郡。

 　　兴妻父翁指，与子邪务收余兵，迫胁旁二十二邑反。至冬，立奏募诸夷，与都尉，长史分将攻翁指等。</font><font size=4px color="#009090"><font size=4px>〔将，即亮翻。〕</font></font><font size=4px>翁指据総为垒，立使奇兵绝其饟道，</font><font size=4px color="#009090"><font size=4px>〔饟，与饷同，音式亮翻。〕</font></font><font size=4px>纵反间以诱其众。</font><font size=4px color="#009090"><font size=4px>〔间，居苋翻。诱，音酉。〕</font></font><font size=4px>都尉万年曰：「兵久不决，费不可共。」</font><font size=4px color="#009090"><font size=4px>〔师古曰：共，读曰供。〕</font></font><font size=4px>引兵独进；败走，趋立营。</font><font size=4px color="#009090"><font size=4px>〔师古曰：趋，读曰趣。趣，向也，音七喻翻。〕</font></font><font size=4px>立怒，叱戏下令格之。</font><font size=4px color="#009090"><font size=4px>〔戏，读曰麾。〕</font></font><font size=4px>都尉复还战，立救之。时天大旱，立攻绝其水道。蛮夷共斩翁指，持首出降，西夷遂平。</font><font size=4px color="#009090"><font size=4px>〔考异曰：西夷传但云河平中；而胡旦汉春秋云在此年十一月，未知何据也。〕</font></font><font size=4px>

 　　三年（乙未、前二六）

 　　春，正月，楚王嚣来朝。</font><font size=4px color="#009090"><font size=4px>〔嚣，宣帝子，于帝为叔父。〕</font></font><font size=4px>二月，乙亥，诏以嚣素行纯茂，特加显异，封其子勋为广戚侯。</font><font size=4px color="#009090"><font size=4px>〔广戚侯国，属沛郡。行，下孟翻。〕</font></font><font size=4px>

 　　丙戌，犍为地震，山崩，壅江水，水逆流。</font><font size=4px color="#009090"><font size=4px>〔犍，居言翻。〕</font></font><font size=4px>

 　　秋，八月，乙卯晦，日有食之。

 　　上以中秘书颇散亡，</font><font size=4px color="#009090"><font size=4px>〔师古曰：言中，以别外。艺文志曰：武帝建藏书之策。刘歆曰：外则有太常、太史、博士之藏，内则有延阁、广内、秘室之府。〕</font></font><font size=4px>使谒者陈农求遗书于天下。诏光禄大夫刘向校经传、诸子、诗赋，步兵校尉任宏校兵书，</font><font size=4px color="#009090"><font size=4px>〔百官表：步兵校尉，掌上林苑门屯兵，武帝所置八校尉之一也。任，音壬。校尉之校，户教翻；余并居效翻。〕</font></font><font size=4px>太史令尹咸校数术，</font><font size=4px color="#009090"><font size=4px>〔百官表：太史令，属太常。师古曰：数术，占卜之书。〕</font></font><font size=4px>侍医李柱国校方技。</font><font size=4px color="#009090"><font size=4px>〔侍医，属太医令，在天子左右者也。师古曰：方技，医药之书也。技，音渠绮翻。〕</font></font><font size=4px>每一书已，向辄条其篇目，撮其指意，录而奏之。</font><font size=4px color="#009090"><font size=4px>〔已，终也，竟也。师古曰：撮，总取也，音千括翻。〕</font></font><font size=4px>

 　　刘向以王氏权位太盛，而上方向诗、书古文，向乃因尚书洪范，集合上古以来，历春秋、六国至秦、汉符瑞、灾异之记，推迹行事，连傅祸福，</font><font size=4px color="#009090"><font size=4px>〔傅，读曰附。〕</font></font><font size=4px>着其占验，比类相从，各有条目，凡十一篇，号曰洪范五行传论，奏之。天子心知向忠精，故为凤兄弟起此论也；</font><font size=4px color="#009090"><font size=4px>〔为，于伪翻。〕</font></font><font size=4px>然终不能夺王氏权。

 　　 河复决平原，流入济南、千乘，所坏败者半建始时。</font><font size=4px color="#009090"><font size=4px>〔复，扶又翻；下同。济，子礼翻。乘，绳证翻。坏，音怪。败，补迈翻。〕</font></font><font size=4px>复遣王延世与丞相史杨焉及将作大 匠许商、</font><font size=4px color="#009090"><font size=4px>〔百官表曰：将作少府，秦官，掌治宫室；景帝中六年，更名将作大匠。〕</font></font><font size=4px>谏大夫乘马延年同作治。</font><font size=4px color="#009090"><font size=4px>〔孟康曰：乘马，姓也。师古曰：乘，音食证翻。〕</font></font><font size=4px>六 月，乃成。复赐延世黄金百斤。治河卒非受平贾者，为着外繇六月。</font><font size=4px color="#009090"><font size=4px>〔苏林曰：平贾，以钱取人作卒，顾其时庸之平贾也。如淳曰：律说，平贾一月，得钱二千。又律说，戍边一岁当罢；若有急，当留守六月。今以卒治河之故，复留六月。孟康曰：外繇，戍边也。治水不复戍边也。师古曰：如、孟二说皆非也。以卒治河有劳，虽执役日近，皆得比繇戍六月也。着，谓着簿籍也。治，直之翻。贾，读曰价。着，音竹助翻。繇，读曰傜。〕</font></font><font size=4px>

 　　四年（丙申、前二五）

 　　春，正月，匈奴单于来朝。

 　　赦天下徒。

 　　二月，癸丑朔，日有食之。

 　　琅邪太守杨肜与王凤连昏，</font><font size=4px color="#009090"><font size=4px>〔如淳曰：连昏者，昏家之姻亲也。肜，音以中翻。〕</font></font><font size=4px>其郡有灾害，丞相王商按问之。凤以为请，商不听，竟奏免肜，奏果寝不下。</font><font size=4px color="#009090"><font size=4px>〔下，遐稼翻；下同。〕</font></font><font size=4px>凤以是怨商，阴求其短，使频阳耿定上书，</font><font size=4px color="#009090"><font size=4px>〔频阳县，属左冯翊。〕</font></font><font size=4px>言「商与父傅婢通，及女弟淫乱；奴杀其私夫，</font><font size=4px color="#009090"><font size=4px>〔师古曰：私夫，女弟之私与奸通者。〕</font></font><font size=4px>疑商教使。」天子以为暗昧之过，不足以伤大臣。凤固争，下其事司隶。</font><font size=4px color="#009090"><font size=4px>〔句断。下，遐翻。〕</font></font><font size=4px>太中大夫蜀郡张匡，素佞巧，复上书极言诋毁商。</font><font size=4px color="#009090"><font size=4px>〔复，扶又翻。〕</font></font><font size=4px>有司奏请召商诣诏狱。上素重商，知匡言多险，制曰：「勿治！」</font><font size=4px color="#009090"><font size=4px>〔治，直之翻。〕</font></font><font size=4px>凤固争之。夏，四月，壬寅，诏收商丞相印綬。商免相三日，发病，欧血薨，谥曰戾侯。而商子弟亲属为驸马都尉、侍中、中常侍、诸曹、大夫、郎吏者，皆出补吏，莫得留给事、宿卫者。有司奏请除国邑；有诏：「长子安嗣爵为乐昌侯。」</font><font size=4px color="#009090"><font size=4px>〔宣帝之母党微矣。〕</font></font><font size=4px>

 　　上之为太子也，受论语于莲勺张禹，</font><font size=4px color="#009090"><font size=4px>〔莲勺，音辇酌。〕</font></font><font size=4px>及即位，赐爵关内侯，拜为诸吏、光禄大夫，秩中二千石，给事中，领尚书事。禹与王凤并领尚书，内不自安，数病，上书乞骸骨，</font><font size=4px color="#009090"><font size=4px>〔数，所角翻；下同。〕</font></font><font size=4px>欲退避凤；上不许，抚待愈厚。六月，丙戌，以禹为丞相，封安昌侯。</font><font size=4px color="#009090"><font size=4px>〔恩泽侯表，安昌侯食邑于汝南。〕</font></font><font size=4px>

 　　庚戌，楚孝王嚣薨。

 　　初，武帝通西域，罽宾自以绝远，汉兵不能至，独不服，</font><font size=4px color="#009090"><font size=4px>〔罽宾国，治循鲜城，去长安万二千二百里；不属都护。罽，音计。〕</font></font><font size=4px>数剽杀汉使。</font><font size=4px color="#009090"><font size=4px>〔数，所角翻。师古曰：剽，劫也，音频妙翻。〕</font></font><font size=4px>久之，汉使者文忠与容屈王子阴末赴合谋攻杀其王；</font><font size=4px color="#009090"><font size=4px>〔王曰乌头劳，即数杀汉使者也。〕</font></font><font size=4px>立阴末赴为罽宾王。后军候赵德使罽宾，与阴末赴相失；阴末赴销琅当德，</font><font size=4px color="#009090"><font size=4px>〔师古曰：相失，相失意也。琅当，长锁也，若今之禁系人锁矣。琅，音郎。〕</font></font><font size=4px>杀副已下七十余人，遣使者上书谢。孝元帝以其绝域，不录，于其使者于县度，</font><font size=4px color="#009090"><font size=4px>〔县度，在乌秅国西。县度者，石山也，溪谷不通，以绳索相引而度。县，古悬字通、师古曰：悬绳而度也。乌秅，郑氏音鷃拏。师古曰：乌，音一加翻；秅，音直加翻；急言之，声如鷃拏耳，非正音也。〕</font></font><font size=4px>绝而不通。

 　　及帝即位，复遣使谢罪。</font><font size=4px color="#009090"><font size=4px>〔复，扶又翻；下同。〕</font></font><font size=4px>汉欲遣使者报送其使。杜钦说王凤曰：「前罽宾王阴末赴，本汉所立，后卒畔逆。</font><font size=4px color="#009090"><font size=4px>〔说，输芮翻。卒，子恤翻。〕</font></font><font size=4px>夫德莫大于有国子民，罪莫大于执杀使者，所以不报恩，不惧诛者，自知绝远，兵不至也。有求则卑辞，无欲则骄慢，终不可怀服。凡中国所以为育厚蛮夷，惬快其求者，为壤比而为寇。</font><font size=4px color="#009090"><font size=4px>〔师古曰：比，近也；为其土壤接近，能为寇也。惬，音苦颊翻。为壤之为，于伪翻。比，毗寐翻。〕</font></font><font size=4px>今县度之総，非罽宾所能越也；其乡慕，不足以安西域；</font><font size=4px color="#009090"><font size=4px>〔乡，读曰向。〕</font></font><font size=4px>虽不附，不能危城郭。前亲逆节，恶暴西域，</font><font size=4px color="#009090"><font size=4px>〔师古曰：暴，谓章露也。〕</font></font><font size=4px>故绝而不通；今悔过来，而无亲属﹑贵人，奉献者皆行贾贱人，</font><font size=4px color="#009090"><font size=4px>〔贾，音古；下同。〕</font></font><font size=4px>欲通货市买，以献为名，故烦使者送至县度，恐失实见欺。遣使送客者，欲为防护寇害也。</font><font size=4px color="#009090"><font size=4px>〔为，于伪翻。〕</font></font><font size=4px>起皮山，南更不属汉之国四、五，</font><font size=4px color="#009090"><font size=4px>〔皮山国，去长安万五千里。师古曰：言经历不属汉者凡四、五国。更，音工衡翻。〕</font></font><font size=4px>斥候士百余人，五分夜击刁斗自守，</font><font size=4px color="#009090"><font size=4px>〔师古曰：夜有五更，分而持之。〕</font></font><font size=4px>尚时为所侵盗。驴畜负粮，须诸国禀食，得以自赡。</font><font size=4px color="#009090"><font size=4px>〔师古曰：禀，给也。赡，足也。食，读曰饮；下同。〕</font></font><font size=4px>国或贫小不能食，或桀黠不肯给，</font><font size=4px color="#009090"><font size=4px>〔黠，下八翻。〕</font></font><font size=4px>拥强汉之节，馁山谷之间，乞伹无所得，</font><font size=4px color="#009090"><font size=4px>〔师古曰：伹，亦乞也，音工大翻。〕</font></font><font size=4px>离一、二旬，则人畜弃捐旷野而不反。又历大头痛、小头痛之山，赤土、身热之阪，令人身热无色，头痛呕吐，驴畜尽然。</font><font size=4px color="#009090"><font size=4px>〔呕，一口翻。吐，土故翻。畜，许救翻；下同。〕</font></font><font size=4px>又有三池盘、石阪道，莅者尺六七寸，长者径三十里，临峥嵘之不测深，</font><font size=4px color="#009090"><font size=4px>〔莅，与狭同。师古曰：峥嵘，深险之貌。 峥，音仕耕翻。嵘，音宏。余谓峥嵘，山峻貌。〕</font></font><font size=4px>行者骑步相持，</font><font size=4px color="#009090"><font size=4px>〔骑，奇寄翻。〕</font></font><font size=4px>绳索相引，</font><font size=4px color="#009090"><font size=4px>〔索，昔各翻。〕</font></font><font size=4px>二千余里，乃到县度。畜坠，未半坑谷尽靡碎； </font><font size=4px color="#009090"><font size=4px>〔师古曰：靡，散也，音縻。〕</font></font><font size=4px>人堕，势不得相收视；险阻危害，不可胜言。</font><font size=4px color="#009090"><font size=4px>〔胜，音升。〕</font></font><font size=4px>圣王分九州岛，制五服，</font><font size=4px color="#009090"><font size=4px>〔师古曰：九州岛，冀、兖、豫、青、徐、荆、 扬、梁、雍也。五服，甸、侯、绥、要、荒。余谓此言禹迹也。周职方，九州岛有幽、并，无徐、梁；又分为九服。〕</font></font><font size=4px>务盛内，不求外；今遣使者承至尊之命，送蛮夷之贾，劳吏士之众，涉危难之路，</font><font size=4px color="#009090"><font size=4px>〔贾，音古。难，乃旦翻。〕</font></font><font size=4px>罢敝所恃以事无用，</font><font size=4px color="#009090"><font size=4px>〔师古曰：罢，读曰疲。所恃，谓中国之人。无用，谓远方蛮夷之国。〕</font></font><font size=4px>非久长计也。使者业已受节，可至皮山而还。」</font><font size=4px color="#009090"><font size=4px>〔师古曰：言已立计遣之，不能即止，可至皮山也。〕</font></font><font size=4px>于是凤白从钦言。罽宾实利赏赐贾市，</font><font size=4px color="#009090"><font size=4px>〔贾，音古。〕</font></font><font size=4px>其使数年而壹至云。

 　　阳朔元年（丁酉、前二四）</font><font size=4px color="#009090"><font size=4px>〔应劭曰：时阴盛阳微，故改元曰阳朔，欲阳气之苏息也。师古曰：应说非也。朔，始也。以山阳火生石中，言阳气之始。〕</font></font><font size=4px>

 　　春，二月，丁未晦，日有食之。

 　　三月，赦天下徒。

 　　冬，京兆尹泰山王章下狱，死。</font><font size=4px color="#009090"><font size=4px>〔下，遐嫁翻。〕</font></font><font size=4px>

 　　时大将军凤用事，上谦让无所颛。左右尝荐光禄大夫刘向少子歆通达有异材，上召见，歆诵读诗赋，甚悦之，欲以为中常侍；</font><font size=4px color="#009090"><font size=4px>〔百官表：中常侍，加官，得出入禁中。盖此时以士人为之，东都始纯用宦者。〕</font></font><font size=4px>召取衣冠，临当拜，左右皆曰：「未晓大将军。」</font><font size=4px color="#009090"><font size=4px>〔师古曰：晓，犹白。余谓晓，开谕也。〕</font></font><font size=4px>上曰：「此小事，何须关大将军！」左右叩头争之，上于是语凤，凤以为不可，乃止。</font><font size=4px color="#009090"><font size=4px>〔刘向忠于汉室，子歆附从王莽，得无由此邪！爵赏之柄不自上出，则贪爵禄苟富贵之人，视其柄所在而趋之矣。语，牛倨翻。〕</font></font><font size=4px>

 　　王氏子弟皆卿、大夫、侍中、诸曹，分据势官，满朝廷。杜钦见凤专政泰重，戒之曰：「愿将军由周公谦惧，损穰侯之威，于武安之欲，毋使范睢之徒得间其说！」</font><font size=4px color="#009090"><font size=4px>〔周公辅成王，管、蔡流言，周狼跋而东，其惧可知矣；吐握以下士，其谦可知矣。穰侯、范睢事见周纪。武安侯田蚡事见武帝纪。间，居苋翻。〕</font></font><font size=4px>凤不听。

 　　时上无继嗣，体常不平。</font><font size=4px color="#009090"><font size=4px>〔师古曰：言多疾疢。〕</font></font><font size=4px>定陶共王来朝，</font><font size=4px color="#009090"><font size=4px>〔共，读曰恭；下同。〕</font></font><font size=4px>太后与上承先帝意，遇共王甚厚，赏赐十倍于他王，不以往事为纤介；</font><font size=4px color="#009090"><font size=4px>〔师古曰：往事，谓先帝时欲以代太子也。言无纤介之嫌怒。〕</font></font><font size=4px>留之京师，不遣归国。上谓共王：「我未有子，人命不讳，</font><font size=4px color="#009090"><font size=4px>〔师古曰：人命无常，不可讳。〕</font></font><font size=4px>一朝有他，</font><font size=4px color="#009090"><font size=4px>〔师古曰：他，谓晏驾也。〕</font></font><font size=4px>且不复相见，</font><font size=4px color="#009090"><font size=4px>〔复，扶又翻。〕</font></font><font size=4px>尔长留侍我矣！」其后天子疾益有瘳，共王因留国邸，</font><font size=4px color="#009090"><font size=4px>〔定陶邸也。〕</font></font><font size=4px>旦夕侍上；上甚亲重之。大将军凤心不便共王在京师，会日食，凤因言：「日食，阴盛之象。定陶王虽亲，于礼当奉藩在国；今留侍京师，诡正非常，</font><font size=4px color="#009090"><font size=4px>〔师古曰：诡，违也。〕</font></font><font size=4px>故天见戒，</font><font size=4px color="#009090"><font size=4px>〔见，贤遍翻。〕</font></font><font size=4px>直遣王之国！」上不得已于凤而许之。共王辞去，上与相对涕泣而决。</font><font size=4px color="#009090"><font size=4px>〔决，与诀同，别也。〕</font></font><font size=4px>

 　　王章素刚直敢言，虽为凤所举，</font><font size=4px color="#009090"><font size=4px>〔章以选为京兆，凤所举也。〕</font></font><font size=4px>非凤专权，不亲附凤，乃奏封事，言「日食之咎，皆凤专权蔽主之过。」上召见章，延问以事。</font><font size=4px color="#009090"><font size=4px>〔见，贤遍翻。〕</font></font><font size=4px>章对曰：「天道聪明，佑善而灾恶，以瑞应</font><span class="h"><font size=4px>【章：十四行本「应」作「异」；乙十一行本同。】</font></font><font size=4px>为符效。今陛下以未有继嗣，引近定陶王，</font><font size=4px color="#009090"><font size=4px>〔近，其靳翻。〕</font></font><font size=4px>所以承宗庙，重社稷，上顺天心，下安百姓，此正议善事，当有祥瑞，何故致灾异！灾异之发，为大臣专政者也。</font><font size=4px color="#009090"><font size=4px>〔为，于瑞翻。〕</font></font><font size=4px>今闻大将军猥归日食之咎于定陶王，</font><font size=4px color="#009090"><font size=4px>〔师古曰：猥，犹曲也。〕</font></font><font size=4px>建遣之国，</font><font size=4px color="#009090"><font size=4px>〔师古曰：建立其议也。〕</font></font><font size=4px>苟欲使天子孤立于上，颛擅朝事以便其私，非忠臣也。</font><font size=4px color="#009090"><font size=4px>〔朝，直遥翻。〕</font></font><font size=4px>，且日食，阴侵阳，臣颛君之咎。今政事大小皆自凤出，天子曾不壹举手，凤不内省责，</font><font size=4px color="#009090"><font size=4px>〔省，悉井翻。〕</font></font><font size=4px>反归咎善人，推远定陶王。</font><font size=4px color="#009090"><font size=4px>〔推，吐雷翻。远，于愿翻。〕</font></font><font size=4px>且凤诬罔不忠，非一事也。前丞相乐昌侯商，本以先帝外属，</font><font size=4px color="#009090"><font size=4px>〔商，宣帝舅王武之子。〕</font></font><font size=4px>内行笃，</font><font size=4px color="#009090"><font size=4px>〔行，下孟翻。〕</font></font><font size=4px>有威重，位历将相，国家柱石臣也，其人守正，不肯屈节随凤委曲；卒用闺门之事为凤所罢，</font><font size=4px color="#009090"><font size=4px>〔卒，子恤翻。〕</font></font><font size=4px>身以忧死，众庶愍之。又凤知其小妇弟张美人已尝适人，</font><font size=4px color="#009090"><font size=4px>〔师古曰：小妇，妾也。弟，谓女弟，即妹也。今俗犹谓妾为小妻。〕</font></font><font size=4px>于礼不宜配御至尊，托以为宜子，内之后宫，苟以私其妻弟；闻张美人未尝任身就馆也。</font><font size=4px color="#009090"><font size=4px>〔师古曰：是则不为宜子，明凤所言非实。妇人将生子，及月辰，出就他馆。任，读曰怼。〕</font></font><font size=4px>且羌、胡尚杀首子以荡肠正世，</font><font size=4px color="#009090"><font size=4px>〔师古曰：荡，洗涤也。言妇初来，所生之子或他姓。〕</font></font><font size=4px>况于天子，而近已出之女！</font><font size=4px color="#009090"><font size=4px>〔已出，谓已出嫁也。近，其靳翻。〕</font></font><font size=4px>此三者皆大事，陛下所自见，足以知其余及他不见者。</font><font size=4px color="#009090"><font size=4px>〔师古曰：以所见者譬之，则不见者可知。〕</font></font><font size=4px>凤不可令久典事，宜退使就第，选忠贤以代之！」

 　　自凤之白罢商，后遣定陶王也，上不能平；及闻章言，天子感寤，纳之，谓章曰：「微京兆尹直言，</font><font size=4px color="#009090"><font size=4px>〔师古曰：微，无也。〕</font></font><font size=4px>吾不闻社稷计。且唯贤知贤，君试为朕求可以自辅者。」</font><font size=4px color="#009090"><font size=4px>〔为，于伪翻；下同。〕</font></font><font size=4px>于是章奏封事，荐信都王舅琅邪太守冯野王，忠信质直，智谋有余。</font><span class="h"><font size=4px>【章：乙十一行本「余」下有「以王舅出，以贤复入，明圣主乐进贤也。」十五字。】</font></font><font size=4px>上自为太子时，数闻野王名，</font><span class="h"><font size=4px>【章：乙十一行本「王」下有「先帝」二字，「名」下有「卿声誉出凤远甚」七字。】</font></font><font size=4px></font><font size=4px color="#009090"><font size=4px>〔数，所角翻。〕</font></font><font size=4px>方倚</font><span class="h"><font size=4px>【章：十四行本「倚」下有「欲」字；乙十一行本同；孔本同。】</font></font><font size=4px>以代凤。章每召见，上辄辟左右。</font><font size=4px color="#009090"><font size=4px>〔见，贤遍翻。师古曰：辟，读曰辟。〕</font></font><font size=4px>时太后从弟子侍中音</font><font size=4px color="#009090"><font size=4px>〔元后传曰：太后从弟长乐卫尉弘，子侍中音。师古曰：弘者，太后之叔父也；音则从父弟。余据后云「音以从舅用事」，则颜注良是。〕</font></font><font size=4px>独侧听，具知章言，以语凤。</font><font size=4px color="#009090"><font size=4px>〔语，牛倨翻。〕</font></font><font size=4px>凤闻之，甚忧惧。杜钦令凤</font><span class="h"><font size=4px>【章：乙十一行本「凤」下有「称病」二字；张校同。】</font></font><font size=4px>出就第，上疏乞骸骨，其辞指甚哀。太后闻之，为垂涕，不御食。</font><font size=4px color="#009090"><font size=4px>〔为，于伪翻。御，进也。〕</font></font><font size=4px>上少而亲倚凤，</font><font size=4px color="#009090"><font size=4px>〔少，诗照翻。〕</font></font><font size=4px>弗忍废，乃优诏报凤，强起之；</font><font size=4px color="#009090"><font size=4px>〔强，其两翻。〕</font></font><font size=4px>于是凤起视事。

 　　上使尚事劾奏章：「知野王前以王舅出补吏，而私荐之，</font><font size=4px color="#009090"><font size=4px>〔成帝立，有司奏野王王舅，不宜备九卿，出为上郡太守。〕</font></font><font size=4px>欲令在朝，阿附诸侯；</font><font size=4px color="#009090"><font size=4px>〔朝，直遥翻。〕</font></font><font size=4px>又知张美人体御至尊，而妄称引羌胡杀子荡肠，非所宜言；「下章吏。</font><font size=4px color="#009090"><font size=4px>〔下，遐稼翻。〕</font></font><font size=4px>廷尉致其大逆罪，</font><font size=4px color="#009090"><font size=4px>〔致，文致也。〕</font></font><font size=4px>以为「比上夷狄，欲绝继嗣之端；背畔天子，</font><font size=4px color="#009090"><font size=4px>〔背，蒲妹翻。〕</font></font><font size=4px>私为定陶王。」章竟死狱中，妻子徙合浦。</font><font size=4px color="#009090"><font size=4px>〔合，音蛤。〕</font></font><font size=4px>自是公卿见凤，侧目而视。

 　　冯野王惧不自安，遂病；满三月，赐告，与妻子归杜陵就医药。大将军凤风御史中丞劾奏「野王</font><font size=4px color="#009090"><font size=4px>〔师古曰：风，读曰讽。劾，户概翻，又户得翻。〕</font></font><font size=4px>赐告养病而私 自便，</font><font size=4px color="#009090"><font size=4px>〔师古曰：便，安也，音频面翻。〕</font></font><font size=4px>持虎符出界归家，奉诏不敬。」杜钦奏记于凤曰：「二千石病，赐告得归，有故事；不得去郡，亡着令。</font><font size=4px color="#009090"><font size=4px>〔如淳曰：律施 行，无不得去郡之文也。亡，读曰无〕</font></font><font size=4px>传曰：『赏疑从予，』所以广恩劝功也；</font><font size=4px color="#009090"><font size=4px>〔师古曰：疑当赏、不当赏则与之。疑厚、薄则从厚。予，读曰与。〕</font></font><font size=4px>『罚疑从去，』所以慎刑，阙难知也。</font><font size=4px color="#009090"><font size=4px>〔师古曰：疑当罚、不当罚则赦之。疑轻、重则从轻。去，谓赦之也。〕</font></font><font size=4px>今释令与故事而假不敬之法，</font><font size=4px color="#009090"><font size=4px>〔师古曰：释，废去也。假，谓假法律以致其罪。〕</font></font><font size=4px>甚违『阙疑从去』之意。即以二千石守千里之地，任兵马之重，</font><font size=4px color="#009090"><font size=4px>〔任，音壬。〕</font></font><font size=4px>不宜去郡，将以制刑为后法者，则野王之罪在未制令前也。刑赏大信，不可不慎！」凤不听，竟免野王官。

 　　时众庶多冤王章讥朝廷者，钦欲救其过，复说凤曰：「京兆尹章，所坐事密，自京师不晓，况于远方！恐天下不知章实有罪，而以为坐言事。如是，塞争引之原，</font><font size=4px color="#009090"><font size=4px>〔复，扶又翻；下同。说，输芮翻。塞，悉则翻。争，读曰诤。师古曰：争引，谓引事类以谏争之也。一曰：下有谏争之言，上引而纳之也。〕</font></font><font size=4px>损宽明之德。钦愚以为宜因章事举直言极谏，并见郎从官，</font><font size=4px color="#009090"><font size=4px>〔从，才用翻。〕</font></font><font size=4px>展尽其意，加于往前，以明示四方，使天下咸知主上圣明，不以言罪下也。若此，则流言消释，疑惑着明。」凤白行其策焉。</font><font size=4px color="#009090"><font size=4px>〔杜钦之罪浮于谷永，以其与王凤计议，为之文过也。〕</font></font><font size=4px>

 　　是岁，陈留太守薛宣为左冯翊。宣为郡，所至有声迹。宣子惠为彭城令，宣尝过其县，心知惠不能，不问以吏事。或问宣：「何不教戒惠以吏职﹖」宣笑曰：「吏道以法令为师，可问而知；及能与不能，自有资材，何可学也！」众人传称，以宣言为然。</font><font size=4px color="#009090"><font size=4px>〔时人虽以宣言为然，实未必然也！〕</font></font><font size=4px>

 　　二年（戊戌、前二三）

 　　春，三月，大赦天下。

 　　御史大夫张忠卒。

 　　夏，四月，丁卯，以侍中、太仆王音为御史大夫。于是王氏愈盛，邵国守相、刺史皆出其门下。</font><font size=4px color="#009090"><font size=4px>〔师古曰：言为其家寮属者皆得大官。〕</font></font><font size=4px>五侯群弟争为奢侈，</font><font size=4px color="#009090"><font size=4px>〔按元后传，王凤兄弟八人：凤、崇以与元后同母，先侯；谭、商、立、根、逢时同日侯，世谓之五侯；曼，乃五侯之兄，早死，不侯。五侯无群弟，疑「群」字当作「兄」。〕</font></font><font size=4px>赂遗珍宝，四面而至，皆通敏人事，好士养贤，倾财施予以相高尚；</font><font size=4px color="#009090"><font size=4px>〔遗，于季翻。好，呼到翻。施，式豉翻。予，读曰与。〕</font></font><font size=4px>宾客满门，竞为之声誉。刘向谓陈汤曰：「今灾异如此，而外家日盛，其渐必危刘氏。吾幸得以同姓末属，累世蒙汉厚恩，身为宗室遗老，历事三主。</font><font size=4px color="#009090"><font size=4px>〔三主，宣、元、成。〕</font></font><font size=4px>上以我先帝旧臣，每进见，常加优礼。</font><font size=4px color="#009090"><font size=4px>〔见，贤遍翻。〕</font></font><font size=4px>吾而不言，孰当言者！」遂上封事极谏曰：「臣闻人君莫不欲安，然而常危；莫不欲存，然而常亡；失御臣之术也。夫大臣操权柄，持国政，未有不为害者也。</font><font size=4px color="#009090"><font size=4px>〔操，千高翻。〕</font></font><font size=4px>故书曰；『臣之有作威作福，害于而家，凶于而国。』</font><font size=4px color="#009090"><font size=4px>〔师古曰：周书洪范也。而，汝也。言唯君得作威作福；臣下为之，则致凶害也。〕</font></font><font size=4px>孔子曰：『禄去公室，政逮大夫，』危亡之兆也。</font><font size=4px color="#009090"><font size=4px>〔臣瓒曰：政不由君，下及大夫也。师古曰：论语孔子曰：禄之去公室五世矣，政逮于大夫四世矣。故夫三桓之子孙微矣。〕</font></font><font size=4px>今王氏一姓，乘朱轮华毂者二十三人，青、紫、貂、蝉充盈幄内，鱼鳞左右。</font><font size=4px color="#009090"><font size=4px>〔汉制，列侯，紫绶；二千石，青绶；侍中、中常侍，皆银珰左貂、金附蝉。师古曰：言在帝之左右，相次若鱼鳞也。〕</font></font><font size=4px>大将军秉事用权，五侯骄奢僭盛，并作威福，击断自恣，行污而寄治，身私而托公，</font><font size=4px color="#009090"><font size=4px>〔师古曰：内为污私之行而外则寄托治公之道也。断，丁乱翻。行，下孟翻。〕</font></font><font size=4px>依东宫之尊，</font><font size=4px color="#009090"><font size=4px>〔师古曰：东宫，太后所居也。余按汉制，太后率居长乐宫，在未央宫东，故曰东宫。〕</font></font><font size=4px>假甥舅之亲，以为威重。尚书、九卿、州牧、郡守皆出其门，管执枢机，朋党比周；</font><font size=4px color="#009090"><font size=4px>〔比，毗至翻。〕</font></font><font size=4px>称誉者登进，忤恨者诛伤；游谈者助之说，执政者为之言。</font><font size=4px color="#009090"><font size=4px>〔誉，音余。忤，五故翻。为，于伪翻。〕</font></font><font size=4px>排摈宗室，孤弱公族，其有智能者，尤非毁而不进，远绝宗室之任，不令得给事朝省，</font><font size=4px color="#009090"><font size=4px>〔远，于愿翻。朝，直遥翻。〕</font></font><font size=4px>恐其与己分权；数称燕王、盖主以疑上心，</font><font size=4px color="#009090"><font size=4px>〔燕、盖事见昭帝纪。师古曰：以示宗室亲近而反逆也。数，所角翻。〕</font></font><font size=4px>避讳吕、霍而弗肯称。</font><font size=4px color="#009090"><font size=4px>〔吕氏事见吕后纪。霍氏事见宣帝纪。师古曰：吕、霍二家皆坐专擅诛灭，故为王氏讳而不言也。〕</font></font><font size=4px>内有管、蔡之萌，外假周公之论，兄弟据重，宗族盘互，历上古至秦、汉，外戚僭贵未有如王氏者也。物盛必有非常之变先见，为其 人微象。</font><font size=4px color="#009090"><font size=4px>〔言伏于微而着于象也。见，贤遍翻。〕</font></font><font size=4px>孝昭帝时，冠石立于泰山，仆柳起于上林，</font><font size=4px color="#009090"><font size=4px>〔事见二十三卷昭帝元凤三年。〕</font></font><font size=4px>而孝宣帝即位。今王氏先祖坟墓在济 南者，</font><font size=4px color="#009090"><font size=4px>〔王氏，本济南东平陵人；武帝时，绣衣御史王贺既免官，乃徙居魏郡元城。〕</font></font><font size=4px>其梓柱生枝叶，扶疏龀出屋，根龀地中，</font><font size=4px color="#009090"><font size=4px>〔康曰：龀，测洽切。余按字书，测 洽之龀，从「干」、从「臼」，与今龀字不同。汉书作「根垂地中」。意「龀」即「垂」字也。〕</font></font><font size=4px>虽立石起柳，无以过此之明也。事势不两大，王氏与刘氏亦且不并立，如下有泰山安，则上有累卵之危。陛下为人子孙，守持宗庙，而令国祚移于外亲，降为皁隶，</font><font size=4px color="#009090"><font size=4px>〔师古曰：皁隶，卑贱之人也。春秋左氏传曰：大夫臣士，士臣皁，皁臣舆，舆臣隶也。〕</font></font><font size=4px>纵不为身，</font><font size=4px color="#009090"><font size=4px>〔为，于伪翻。〕</font></font><font size=4px>柰宗庙何！妇人内夫家而外父母家，此亦非皇太后之福也。</font><font size=4px color="#009090"><font size=4px>〔如淳曰：内，犹亲也；而皇太后反外夫家也。〕</font></font><font size=4px>孝宣皇帝不与舅平昌侯权，所以全安之也。</font><font size=4px color="#009090"><font size=4px>〔平昌侯王无故，宣帝舅也。〕</font></font><font size=4px>夫明者起福于无形，销患于未然，宜发明诏，吐德音，援近宗室，亲而纳信，</font><font size=4px color="#009090"><font size=4px>〔师古曰：援，引也。谓升引而附近之也。援，音爰。近，其靳翻。〕</font></font><font size=4px>黜远外戚，毋授以致，</font><font size=4px color="#009090"><font size=4px>〔师古曰：远，谓疏而离之也，音于万翻。〕</font></font><font size=4px>皆罢令就弟，</font><font size=4px color="#009090"><font size=4px>〔弟，与第同；汉书率作「弟」。孟康曰：第，宅也，有甲乙次第也；亦作「弟」。〕</font></font><font size=4px>以则效先帝之所行，厚安外戚，全其宗族，诚东宫之意，外家之福也。王氏永存，保其爵禄，刘氏长安，不失社稷，所以褒睦外内之姓，子子孙孙无疆之计也。如不行此策，田氏复见于今，六卿必起于汉，</font><font size=4px color="#009090"><font size=4px>〔田氏篡齐，六卿分晋，言汉亦将有此祸也。复，扶又翻。〕</font></font><font size=4px>为后嗣忧，昭昭甚明。唯陛下深留圣思！」书奏，天子召见向，叹息悲伤其意，谓曰：「君且休矣，吾将思之！」然终不能用其言。

 　　秋，关东大水。

 　　八月，甲申，定陶共王康薨。

 　　是岁，徙信都王兴为中山王。 
</font><!--/HTMLBUILERPART0--><font size=4px>