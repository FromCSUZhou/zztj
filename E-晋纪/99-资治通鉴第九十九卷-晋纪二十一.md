<font size=4px>　　晉紀二十一</font><font size=4px color="#009090"><font size=4px>〔起重光大淵（辛亥），盡閼逢攝提格（甲寅），凡四年。〕</font></font><font size=4px>

 　　孝宗穆皇帝中之上

 　　永和七年（辛亥、三五一）

 　　春，正月，丁酉，日有食之。

 　　苻健左長史賈玄碩等請依劉備稱漢中王故事，</font><font size=4px color="#009090"><font size=4px>〔事見六十八卷漢獻帝建安二十四年。〕</font></font><font size=4px>表健為都督關中諸軍事、大將軍、大單于、秦王。</font><font size=4px color="#009090"><font size=4px>〔玄碩欲表言之於晉朝。單，音蟬。〕</font></font><font size=4px>健怒曰：「吾豈堪為秦王邪！且晉使未返，</font><font size=4px color="#009090"><font size=4px>〔使，疏吏翻。〕</font></font><font size=4px>我之官爵，非汝曹所知也。」既而密使梁安諷玄諷玄等上尊號，</font><font size=4px color="#009090"><font size=4px>〔上，時掌翻。〕</font></font><font size=4px>健辭讓再三，然後許之。丙辰，健即天王、大單于位，</font><font size=4px color="#009090"><font size=4px>〔苻健，字建業，洪第三子。〕</font></font><font size=4px>國號大秦，大赦，改元皇始。追尊父洪為武惠皇帝，廟號太祖；立妻強氏為天王后，</font><font size=4px color="#009090"><font size=4px>〔強，其兩翻，氐姓也。〕</font></font><font size=4px>子萇為太子，靚為平原公，</font><font size=4px color="#009090"><font size=4px>〔萇，仲良翻。靚，疾正翻。〕</font></font><font size=4px>生為淮南公，覿為長樂公，</font><font size=4px color="#009090"><font size=4px>〔樂，音洛。〕</font></font><font size=4px>方為高陽公，碩為北平公，騰為淮陽公，柳為晉公，桐為汝南公，廋為魏公，</font><font size=4px color="#009090"><font size=4px>〔廋，所鳩翻。〕</font></font><font size=4px>武為燕公，幼為趙公。以苻雄為都督中外諸軍事、丞相、領車騎大將軍、雍州牧、東海公；</font><font size=4px color="#009090"><font size=4px>〔雍，於用翻。〕</font></font><font size=4px>苻菁為衛大將軍、平昌公，宿衛二宮；</font><font size=4px color="#009090"><font size=4px>〔二宮，健所居及子萇所居也。〕</font></font><font size=4px>雷弱兒為太尉，毛貴為司空，略陽姜伯周為尚書令，梁楞為左僕射，</font><font size=4px color="#009090"><font size=4px>〔楞，盧登翻。〕</font></font><font size=4px>王墮為右僕射，魚遵為太子太師，強平為太傅，段純為太保，呂婆樓為散騎常侍。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>伯周，健之舅；平，王后之弟；婆樓，本略陽氐酋也。</font><font size=4px color="#009090"><font size=4px>〔酋，慈由翻。〕</font></font><font size=4px>

 　　段龕請以青州內附；二月，戊寅，以龕為鎮北將軍，封齊公。</font><font size=4px color="#009090"><font size=4px>〔段龕據廣固，始上卷上年。龕苦含翻。〕</font></font><font size=4px>

 　　魏主閔攻圍襄國百餘日。</font><font size=4px color="#009090"><font size=4px>〔去年十一月，閔攻襄國。〕</font></font><font size=4px>趙主祗危急，乃去皇帝之號，稱趙王，</font><font size=4px color="#009090"><font size=4px>〔去，羌呂翻。〕</font></font><font size=4px>遣太尉張舉乞師於燕，許送傳國璽；</font><font size=4px color="#009090"><font size=4px>〔璽，斯氏翻。〕</font></font><font size=4px>中軍將軍張春乞師於姚弋仲。弋仲遣其子襄帥騎二萬八千救趙，</font><font size=4px color="#009090"><font size=4px>〔帥，讀曰率。〕</font></font><font size=4px>誡之曰：「冉閔棄仁背義，屠滅石氏。</font><font size=4px color="#009090"><font size=4px>〔事見上卷五年、六年。背，蒲妹翻。〕</font></font><font size=4px>我受人厚遇，</font><font size=4px color="#009090"><font size=4px>〔謂石虎遇之厚也。〕</font></font><font size=4px>當為復讎，老病不能自行；汝才十倍於閔，若不梟擒以來，不必復見我也！」</font><font size=4px color="#009090"><font size=4px>〔為，于偽翻。梟，堅堯翻。復，扶又翻。〕</font></font><font size=4px>弋仲亦遣使告於燕；</font><font size=4px color="#009090"><font size=4px>〔使，疏吏翻；下同。〕</font></font><font size=4px>燕主儁遣禦難將軍悅綰</font><font size=4px color="#009090"><font size=4px>〔禦難將軍，蓋慕容氏創置。難，乃旦翻。〕</font></font><font size=4px>將兵三萬往會之。

 　　冉閔聞儁欲救趙，遣大司馬從事中郎廣寧常煒使於燕。儁使封裕詰之曰：「冉閔，石氏養息，</font><font size=4px color="#009090"><font size=4px>〔息，子也。詰，去吉翻。〕</font></font><font size=4px>負恩作逆，何敢輒稱大號﹖」煒曰：「湯放桀，武王伐紂，以興商、周之業；曹孟德養於宦官，莫知所出，卒立魏氏之基；</font><font size=4px color="#009090"><font size=4px>〔操事見六十八卷漢靈帝中平元年。操，字孟德。卒，子恤翻。〕</font></font><font size=4px>苟非天命，安能成功！推此而言，何必致問！」裕曰：「人言冉閔初立，鑄金為己像以卜成敗，而像不成，信乎﹖」煒曰：「不聞。」裕曰：「南來者皆云如是，何故隱之﹖」煒曰：「姦偽之人欲矯天命以惑人者，乃假符瑞、託蓍龜以自重。</font><font size=4px color="#009090"><font size=4px>〔蓍，升脂翻。〕</font></font><font size=4px>魏主握符璽，據中州，受命何疑；而更反真為偽，取決於金像乎！」裕曰：「傳國璽果安在﹖」煒曰：「在鄴。」裕曰：「張舉言在襄國。」煒曰：「殺胡之日，在鄴者殆無孑遺；</font><font size=4px color="#009090"><font size=4px>〔孑，吉列翻，孤也，單也；言無孤單得遺者。〕</font></font><font size=4px>時有迸漏者，皆潛伏溝瀆中耳，</font><font size=4px color="#009090"><font size=4px>〔爾雅：水注谷曰溝，水注澮曰瀆。迸，比諍翻。〕</font></font><font size=4px>彼安知璽之所在乎！彼求救者，為妄誕之辭，無所不可，況一璽乎！」

 　　儁猶以張舉之言為信，乃積柴其旁，使裕以其私誘之，曰：「君更熟思，無為徒取灰滅！」</font><font size=4px color="#009090"><font size=4px>〔誘，音酉。〕</font></font><font size=4px>煒正色曰：「石氏貪暴，親帥大兵攻燕國都；雖不克而返，</font><font size=4px color="#009090"><font size=4px>〔事見九十六卷成帝咸康四年。帥，讀曰率。〕</font></font><font size=4px>然志在必取。故運資糧、聚器械於東北者，非以相資，乃欲相滅也。</font><font size=4px color="#009090"><font size=4px>〔事見九十六卷咸康四年、六年。〕</font></font><font size=4px>魏主誅翦石氏，雖不為燕；臣子之心，聞仇讎之滅，義當如何﹖而更為彼責我，不亦異乎！</font><font size=4px color="#009090"><font size=4px>〔異，猶言可怪也。為，于偽翻。〕</font></font><font size=4px>吾聞死者骨肉下于土，</font><font size=4px color="#009090"><font size=4px>〔下，戶嫁翻。〕</font></font><font size=4px>精魂升于天。蒙君之惠，亦益薪縱火，使僕得上訴於帝足矣！」左右請殺之。儁曰：「彼不憚殺身以徇其主，忠臣也。且冉閔有罪，使臣何預焉！」</font><font size=4px color="#009090"><font size=4px>〔使，疏吏翻。〕</font></font><font size=4px>使出就館。夜，使其鄉人趙贍往勞之，</font><font size=4px color="#009090"><font size=4px>〔勞，力到翻。〕</font></font><font size=4px>且曰：「君何不以實言﹖王怒，欲處於遼、碣之表，</font><font size=4px color="#009090"><font size=4px>〔遼海反碣石為遼、碣。杜佑曰：「盧龍，漢肥如縣，有碣石山，碣然而立在海旁。秦築長城所起自碣石，在今高麗舊界，非此碣石也。趙贍所謂遼、碣，蓋即杜佑所言者也。處，昌呂翻。〕</font></font><font size=4px>柰何﹖」煒曰：「吾結髮以來，尚不欺布衣，況人主乎！曲意苟合，性所不能；直情盡言，雖沈東海，不敢避也！」</font><font size=4px color="#009090"><font size=4px>〔沈，持林翻。〕</font></font><font size=4px>遂臥向壁，不復與贍言。</font><font size=4px color="#009090"><font size=4px>〔復，扶又翻。〕</font></font><font size=4px>贍具以白儁，儁乃囚煒於龍城。

 　　趙并州刺史張平遣使降秦，</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>秦王以平為大將軍、冀州牧。

 　　燕王儁還薊。</font><font size=4px color="#009090"><font size=4px>〔自龍城還薊。薊，音計。〕</font></font><font size=4px>

 　　三月，姚萇及趙汝陰王琨各引兵救襄國。</font><font size=4px color="#009090"><font size=4px>〔琨信都進兵救襄國。〕</font></font><font size=4px>冉閔遣車騎將軍胡睦拒襄於長蘆，</font><font size=4px color="#009090"><font size=4px>〔水經註：漳水過堂陽縣西，分為二水，其右水東北注出石門，謂之長蘆水。長蘆水西逕堂陽縣故城南，又東逕九門陂，又東逕扶都縣。五代志：隋置長蘆縣，屬河間郡。劉昫曰：長蘆，漢參戶縣地。〕</font></font><font size=4px>將軍孫威拒琨於黃丘，</font><font size=4px color="#009090"><font size=4px>〔魏收地形志：鉅鹿郡郻縣有黃丘。郻，苦幺翻。〕</font></font><font size=4px>皆敗還，士卒略盡。

 　　閔欲自出擊之，衛將軍王泰諫曰：「今襄國未下，外救雲集，若我出戰，必覆背受敵，</font><font size=4px color="#009090"><font size=4px>〔「覆」，當作「腹」。〕</font></font><font size=4px></font><span class="h"><font size=4px>【章：孔本正作「腹」。十二行本、乙十一行本仍作「覆」。】</font></font><font size=4px>此危道也。不若固壘以挫其銳，徐觀其釁而擊之。</font><font size=4px color="#009090"><font size=4px>〔釁，隙也。〕</font></font><font size=4px>且陛下親臨行陳，</font><font size=4px color="#009090"><font size=4px>〔行，戶剛翻。陳，讀曰陣。〕</font></font><font size=4px>如失萬全，則大事去矣。」閔將止，道士法饒進曰：「陛下圍襄國經年，無尺寸之功；今賊至，又避不擊，將何以使將士乎！</font><font size=4px color="#009090"><font size=4px>〔將，即亮翻。〕</font></font><font size=4px>且太白入昴，當殺胡王，</font><font size=4px color="#009090"><font size=4px>〔晉天文志：昴七星，為旄頭，胡星也。〕</font></font><font size=4px>百戰百克，不可失也！」閔攘袂大言曰：「吾戰決矣，敢沮眾者斬！」</font><font size=4px color="#009090"><font size=4px>〔攘，如羊翻。沮，在呂翻。〕</font></font><font size=4px>乃悉眾出，與襄、琨戰。悅綰適以燕兵至，去魏兵數里，疏布騎卒，曳柴揚塵，</font><font size=4px color="#009090"><font size=4px>〔疏，讀與捤同。騎，奇寄翻；下同。〕</font></font><font size=4px>魏人望之恟懼，</font><font size=4px color="#009090"><font size=4px>〔自棘城之敗，趙人固畏燕兵，見其至而勢盛，故恟懼。恟，許拱翻。〕</font></font><font size=4px>襄、琨、綰三面擊之，趙王祗自後衝之，魏兵大敗，</font><font size=4px color="#009090"><font size=4px>〔果如王泰之言，腹背受敵而敗。〕</font></font><font size=4px>閔與十餘騎走還鄴。降胡栗特康等執大單于胤及左僕射劉琦以降趙，趙王祗殺之。</font><font size=4px color="#009090"><font size=4px>〔果如韋謏之言。史言冉閔不能用群策以取敗。降，戶江翻。單，音蟬。〕</font></font><font size=4px>胡睦及司空石璞、尚書令徐機、中書監盧諶等并將士死者凡十餘萬人。</font><font size=4px color="#009090"><font size=4px>〔劉隗、盧諶不能為晉死而卒死兵。人誰不死，貴得其死所耳！諶，是壬翻。〕</font></font><font size=4px>閔潛還，人無知者。鄴中震恐，訛言閔已沒。射聲校尉張艾請閔親郊以安眾心，</font><font size=4px color="#009090"><font size=4px>〔親郊，親出郊祀也。〕</font></font><font size=4px>閔從之，訛言乃息。閔支解法饒父子，</font><font size=4px color="#009090"><font size=4px>〔解剝其支體而殺之。〕</font></font><font size=4px>贈韋謏大司徒。</font><font size=4px color="#009090"><font size=4px>〔謏死，見上卷上年。謏，蘇鳥翻。〕</font></font><font size=4px>姚襄還灄頭，</font><font size=4px color="#009090"><font size=4px>〔灄，書涉翻。〕</font></font><font size=4px>姚弋仲怒其不擒閔，杖之一百。

 　　初，閔之為趙相也，</font><font size=4px color="#009090"><font size=4px>〔相，息亮翻。〕</font></font><font size=4px>悉散倉庫以樹私恩，與羌、胡相攻，無月不戰。趙所徙青、雍、幽、荊四州之民</font><font size=4px color="#009090"><font size=4px>〔石虎破曹嶷，徙青州之民；破劉胤、石生，再徙雍州之民；破段匹磾及為燕所敗，徙幽州之民；石勒南掠江、漢，徙荊州之民。雍，於用翻。〕</font></font><font size=4px>及氐、羌、胡、蠻數百萬口，以趙法禁不行，各還本土；道路交錯，互相殺掠，其能達者什有二、三。中原大亂，因以饑疫，人相食，無復耕者。</font><font size=4px color="#009090"><font size=4px>〔復，扶又翻。〕</font></font><font size=4px>

 　　趙王祗使其將劉顯帥眾七萬攻鄴，</font><font size=4px color="#009090"><font size=4px>〔帥，讀曰率。〕</font></font><font size=4px>軍于明光宮，</font><font size=4px color="#009090"><font size=4px>〔此明光宮，石氏所建也。〕</font></font><font size=4px>去鄴二十三里。魏主閔恐，召王泰，欲與之謀；泰恚前言之不從，辭以瘡甚。</font><font size=4px color="#009090"><font size=4px>〔戰敗被傷，故因以瘡甚亂。恚，於避翻。〕</font></font><font size=4px>閔親臨問之，泰固稱疾篤。閔怒，還宮，謂左右曰：「巴奴，乃公豈假汝為命邪！</font><font size=4px color="#009090"><font size=4px>〔王泰蓋巴蠻也。乃公，冉閔自謂也；自漢高祖已有是語。〕</font></font><font size=4px>要將先滅群胡，卻斬王泰。」乃悉眾出戰，大破顯軍，追奔至陽平，</font><font size=4px color="#009090"><font size=4px>〔陽平縣，漢屬東郡，魏、晉分屬陽平郡，而陽平郡治在魏郡東北。宋白曰：魏州莘縣，漢為陽平縣，後趙移陽平理館陶縣。〕</font></font><font size=4px>斬首三萬餘級。顯懼，密使請降，</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>求殺祗以自效，閔乃引歸。有告王泰欲叛入秦者，閔殺之，夷其三族。

 　　秦王健分遣使者問民疾苦，搜羅雋異，寬重斂之稅，弛離宮之禁，</font><font size=4px color="#009090"><font size=4px>〔趙修長安宮殿，亦有離宮之禁。斂，力贍翻。〕</font></font><font size=4px>罷無用之器，去侈靡之服，</font><font size=4px color="#009090"><font size=4px>〔去，羌呂翻。〕</font></font><font size=4px>凡趙之苛政不便於民者，皆除之。</font><font size=4px color="#009090"><font size=4px>〔史言苻健所以能據有關中。〕</font></font><font size=4px>

 　　杜洪、張琚遣使召梁州刺史司馬勳；夏，四月，勳帥步騎三萬赴之，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>秦王健禦之於五丈原。勳屢戰皆敗，退歸南鄭。健以中書令賈玄碩始者不上尊號，銜之，</font><font size=4px color="#009090"><font size=4px>〔上，時掌翻。〕</font></font><font size=4px>使人告玄碩與司馬勳通，并其諸子皆殺之。

 　　渤海人逄約</font><font size=4px color="#009090"><font size=4px>〔洚，皮江翻。〕</font></font><font size=4px>因趙亂，擁眾數千家，附於魏，魏以約為渤海太守。故太守</font><span class="h"><font size=4px>【嚴：「守」改「尉」。】</font></font><font size=4px>劉準，隗之兄子也；土豪封放，奕之從弟也；</font><font size=4px color="#009090"><font size=4px>〔從，才用翻。〕</font></font><font size=4px>別聚眾自守。閔以準為幽州刺史，與約中分渤海。燕王儁使封奕討約，使昌黎太守高開討準、放。開，瞻之子也。</font><font size=4px color="#009090"><font size=4px>〔高瞻，見九十一卷元帝太興二年。〕</font></font><font size=4px>

 　　奕引兵直抵約壘，遣人謂約曰：「相與鄉里，隔絕日久，</font><font size=4px color="#009090"><font size=4px>〔封奕本渤海人，懷帝永嘉五年，託於慕容廆，見八十七卷。〕</font></font><font size=4px>會遇甚難。時事利害，人皆有心，非所論也。願單出一相見，以寫佇結之情。」</font><font size=4px color="#009090"><font size=4px>〔久立而待之曰佇；企望之情鬱積而不散曰結。〕</font></font><font size=4px>約素信重奕，即出，見奕於門外；各屏騎卒，</font><font size=4px color="#009090"><font size=4px>〔屏，必郢翻。騎，奇寄翻。〕</font></font><font size=4px>單馬交語。奕與論敘平生畢，因說之曰：「與君累世同鄉，情相愛重，誠欲君享祚無窮；今既獲展奉，</font><font size=4px color="#009090"><font size=4px>〔展，省視也。奉，承也，事也。說，輸芮翻。〕</font></font><font size=4px>不可不盡所懷。冉閔乘石氏之亂，奄有成資，是宜天下服其強矣，而禍亂方始，固知天命不可力爭也。燕王奕世載德，</font><font size=4px color="#009090"><font size=4px>〔「奕世載遠」，班彪王命論之言。師古曰：載，乘也，言相因不絕。〕</font></font><font size=4px>奉義討亂，所征無敵。今已都薊，南臨趙、魏，遠近之民，襁負歸之。民厭荼毒，</font><font size=4px color="#009090"><font size=4px>〔孔安國曰：荼毒，苦也。襁，居兩翻。〕</font></font><font size=4px>咸思有道。冉閔之亡，匪朝伊夕成敗之形，昭然易見。</font><font size=4px color="#009090"><font size=4px>〔易，以豉翻。〕</font></font><font size=4px>且燕王肇開王業，虛心賢雋；君能翻然改圖，則功參絳、灌，慶流曲裔，孰與為亡國將，守孤城以待必至之禍哉！」</font><font size=4px color="#009090"><font size=4px>〔將，即亮翻。〕</font></font><font size=4px>約聞之，悵然不言。奕給使張安，有勇力；</font><font size=4px color="#009090"><font size=4px>〔給使，在左右給使令者也。〕</font></font><font size=4px>奕豫戒之，俟約氣下，安突前持其馬鞚，</font><font size=4px color="#009090"><font size=4px>〔鞚，空貢翻。〕</font></font><font size=4px>因挾之而馳。至營，奕與坐，謂曰：「君計不能自決，故相為決之，</font><font size=4px color="#009090"><font size=4px>〔為，于偽翻。〕</font></font><font size=4px>非欲取君以邀功，乃欲全君以安民也。」

 　　高開至渤海，準、放迎降。</font><font size=4px color="#009090"><font size=4px>〔降，戶江翻。〕</font></font><font size=4px>儁以放為渤海太守，準為左司馬，約參軍事。以約誘於人而遇獲，</font><font size=4px color="#009090"><font size=4px>〔誘，音酉。〕</font></font><font size=4px>更其名曰釣。</font><font size=4px color="#009090"><font size=4px>〔更，工衡翻。〕</font></font><font size=4px>

 　　劉顯弒趙王祗及其丞相樂安王炳、太宰趙庶等十餘人，傳首于鄴。驃騎將軍石寧奔柏人。</font><font size=4px color="#009090"><font size=4px>〔柏人縣，自漢以來屬趙國。劉昫曰：唐邢州堯山縣，古之柏人城。驃，匹妙翻。騎，奇寄翻。〕</font></font><font size=4px>魏主閔焚祗首于通衢，拜顯上大將軍、大單于、冀州牧。</font><font size=4px color="#009090"><font size=4px>〔單，音蟬。〕</font></font><font size=4px>

 　　五月，趙兗州刺史劉啟自鄄城來奔。</font><font size=4px color="#009090"><font size=4px>〔鄄城縣，漢屬濟陰郡，晉屬濮陽國，唐為濮州治所。鄄，吉縣翻。〕</font></font><font size=4px>

 　　秋，七月，劉顯復引兵攻鄴，</font><font size=4px color="#009090"><font size=4px>〔復，扶又翻。〕</font></font><font size=4px>魏主閔擊敗之。</font><font size=4px color="#009090"><font size=4px>〔敗，蒲邁翻。〕</font></font><font size=4px>顯還，稱帝於襄國。

 　　八月，魏徐州刺史周成、兗州刺史魏統、荊州刺史樂弘、豫州牧張遇以廩丘、許昌等諸城來降；</font><font size=4px color="#009090"><font size=4px>〔時周成據廩丘，張遇據許昌。降，戶江翻；下同。〕</font></font><font size=4px>平南將軍高崇、征虜將軍呂護執洛州刺史鄭系，以其地來降。</font><font size=4px color="#009090"><font size=4px>〔時崇、護以三河之地來降。〕</font></font><font size=4px>

 　　燕王儁遣慕容恪攻中山，慕容評攻王午于魯口，魏中山太守上谷侯龕閉城拒守。</font><font size=4px color="#009090"><font size=4px>〔龕，苦含翻。〕</font></font><font size=4px>恪南徇常山，軍于九門，</font><font size=4px color="#009090"><font size=4px>〔九門縣，自漢以來屬常山郡。〕</font></font><font size=4px>魏趙郡太守遼西李邽舉郡降，恪厚撫之，將邽還圍中山，侯龕乃降。恪入中山，遷其將帥、土豪數十家詣薊，</font><font size=4px color="#009090"><font size=4px>〔將，即亮翻。帥，所類翻。薊，音計。〕</font></font><font size=4px>餘皆安堵，軍令嚴明，秋豪不犯。慕容評至南安，王午遣其將鄭生拒戰，評擊斬之。

 　　悅綰還自襄國，儁乃知張舉之妄而殺之。常煒有四男二女在中山，儁釋煒之囚，使諸子就見之。煒上疏謝恩，儁手令答曰：「卿本不為生計，孤以州里相存耳。</font><font size=4px color="#009090"><font size=4px>〔儁居昌黎，煒居廣寧，二郡皆屬幽州。〕</font></font><font size=4px>今大亂之中，諸子盡至，豈非天所念邪！天且念卿，況於孤乎！」賜妾一人，穀三百斛，使居凡城。以北平太守孫興為中山太守；興善於綏撫，中山遂安。

 　　庫専官偉帥部眾自上黨降燕。</font><font size=4px color="#009090"><font size=4px>〔専，奴沃翻。庫専官，漁陽烏桓大人庫専之餘種。按溫與劉道原書，以為「庫」當作「厙」。詳見前例。庫，音舍。〕</font></font><font size=4px>

 　　姚弋仲遣使來請降。</font><font size=4px color="#009090"><font size=4px>〔趙亡，弋仲乃降。晉史言其盡忠於石氏。使，疏吏翻；下同。〕</font></font><font size=4px>冬，十</font><span class="h"><font size=4px>【章：十二行本「十」下有「一」字；乙十一行本同；孔本同。】</font></font><font size=4px>月，以弋仲為使持節、六夷大都督、督江</font><span class="h"><font size=4px>【嚴：「江」改「淮」。】</font></font><font size=4px>北諸軍事、</font><font size=4px color="#009090"><font size=4px>〔「江北」，恐當作「河北」。〕</font></font><font size=4px>車騎大將軍、開府儀同三司、大單于、高陵郡公；</font><font size=4px color="#009090"><font size=4px>〔騎，奇寄翻。單，音蟬。〕</font></font><font size=4px>又以其子襄為持節、平忠將軍、都督并州諸軍事、并州刺史、平鄉縣公。

 　　逄釣亡歸渤海，招集舊眾以叛燕。樂陵太守賈堅</font><font size=4px color="#009090"><font size=4px>〔考異曰：燕書賈堅傳：「烈祖問堅年，對以受新命始及三載。」烈祖悅其言，拜樂陵太守。按堅以去年九月獲於燕，至明年始三年。若未為樂陵太守，豈能安集諸縣，告諭逄釣！故知堅先己為樂陵太守，非因問年而授。〕</font></font><font size=4px>使人告諭鄉人，示以成敗，釣部眾稍散，遂來奔。

 　　吐谷渾葉延卒，子碎奚立。</font><font size=4px color="#009090"><font size=4px>〔晉書作「辟奚」。按一百三卷簡文帝咸安元年鍾惡地殺三弟事，亦當作「辟奚」。〕</font></font><font size=4px>

 　　初，桓溫聞石氏亂，上疏請出師經略中原；</font><font size=4px color="#009090"><font size=4px>〔溫蓋上疏於五年出屯安陸之時。〕</font></font><font size=4px>事久不報。溫知朝廷杖殷浩以抗己，甚忿之；然素知浩之為人，亦不之憚也。以國無他釁，遂得相持彌年，</font><span class="h"><font size=4px>【章：十二行本「年」下有「雖有君臣之跡」六字；乙十一行本同；孔本同；張校同；退齋校同。】</font></font><font size=4px>羈縻而已，八州士眾資調殆不為國家用。</font><font size=4px color="#009090"><font size=4px>〔永和元年，溫都督荊、司、雍、益、梁、寧六州；五年，遣滕畯帥交、廣之兵伐林邑，蓋是時已加督交、廣二州矣。資，財也。調，賦也。調，徒釣翻。〕</font></font><font size=4px>屢求北伐，詔書不聽。十二月，辛未，溫拜表輒行，帥眾四五萬順流而下，軍於武昌。</font><font size=4px color="#009090"><font size=4px>〔帥，讀曰率。〕</font></font><font size=4px>朝廷大懼。

 　　殷浩欲去位以避溫，又欲以騶虞幡駐溫軍。吏部尚書王彪之言於會稽王昱曰：「此屬皆自為計，非能保社稷，為殿下計也。</font><font size=4px color="#009090"><font size=4px>〔會，工外翻。〕</font></font><font size=4px>若殷浩去職，人情離駭，天子獨坐，當此之際，必有任其責者，非殿下而誰乎！」又謂浩曰：「彼若抗表問罪，卿為之首。事任如此，</font><font size=4px color="#009090"><font size=4px>〔謂浩當朝政也。〕</font></font><font size=4px>猜釁已成，</font><font size=4px color="#009090"><font size=4px>〔謂浩與溫有隙也。〕</font></font><font size=4px>欲作匹夫，豈有全地邪！且當靜以待之。令相王與手書，</font><font size=4px color="#009090"><font size=4px>〔相，息亮翻。〕</font></font><font size=4px>示以款誠，為陳成敗，彼必旋師；若不從，則遣中詔；又不從，乃當以正義裁。</font><font size=4px color="#009090"><font size=4px>〔謂正溫舉兵向闕之罪。〕</font></font><font size=4px>柰何無故忽忽，先自猖獗乎！」</font><font size=4px color="#009090"><font size=4px>〔忽，倉紅翻。〕</font></font><font size=4px>浩曰：「決大事正自難，頃日來欲使人悶。聞卿此謀，意漿得了。」</font><font size=4px color="#009090"><font size=4px>〔了，決也。〕</font></font><font size=4px>彪之，彬之子也。</font><font size=4px color="#009090"><font size=4px>〔王敦之亂，彬能守正，彪之可謂克紹矣。〕</font></font><font size=4px>

 　　撫軍司馬高崧</font><font size=4px color="#009090"><font size=4px>〔昱撫軍大將軍，以崧為司馬。〕</font></font><font size=4px>言於昱曰：「王宜致書，諭以禍福，自當返旆。如其不爾，便六軍整駕，逆順於茲判矣！」</font><font size=4px color="#009090"><font size=4px>〔言溫若不還，則當整六師奉順討逆也。〕</font></font><font size=4px>乃於坐為昱草書曰：「寇難宜平，時會宜接。</font><font size=4px color="#009090"><font size=4px>〔謂是時中原豪傑相繼來降，有恢復之會，宜應接之也。難，乃旦翻。坐，徂臥翻。為，于偽翻；下同。〕</font></font><font size=4px>此實為國遠圖，經略大算，能弘斯會，非足下而誰！但以比興師動眾，要當以資實為本；</font><font size=4px color="#009090"><font size=4px>〔比，毗寐翻。〕</font></font><font size=4px>運轉之艱，古人所難，不可易之於始而不熟慮。</font><font size=4px color="#009090"><font size=4px>〔易，以豉翻。〕</font></font><font size=4px>頃所以深用為疑，惟在此耳。然異常之舉，眾之所駭，遊聲噂摂，</font><font size=4px color="#009090"><font size=4px>〔噂，祖本翻。摂，徒合翻。噂摂，聚語也。〕</font></font><font size=4px>想足下亦少聞之。</font><font size=4px color="#009090"><font size=4px>〔少，詩沼翻。〕</font></font><font size=4px>苟患失之，無所不至，</font><font size=4px color="#009090"><font size=4px>〔論語孔子之言。〕</font></font><font size=4px>或能望風振擾，一時崩散。如此則望實並喪，</font><font size=4px color="#009090"><font size=4px>〔喪，息浪翻。〕</font></font><font size=4px>社稷之事去矣。皆由吾闇弱，德信不著，不能鎮靜群庶，保固維城，</font><font size=4px color="#009090"><font size=4px>〔詩曰：宗子維城。〕</font></font><font size=4px>所以內愧於心，外慚良友。吾與足下，雖職有內外，安社稷，保國家，其致一也。</font><font size=4px color="#009090"><font size=4px>〔致，極也，言事理詣極之地則一也。〕</font></font><font size=4px>天下安危，繫之明德；當先思寧國而後圖其外，使王基克隆，大義弘著。所望於足下，區區誠懷，豈可復顧嫌而不盡哉！」</font><font size=4px color="#009090"><font size=4px>〔復，扶又翻。〕</font></font><font size=4px>溫即上疏惶恐致謝，回軍還鎮。

 　　朝廷將行郊祀。會稽王昱問於王彪之曰：「郊祀應有赦否﹖」彪之曰：「自中興以來，郊祀往往有赦，愚意常謂非宜；凶愚之人，以為郊必有赦，將生心於徼幸矣！」</font><font size=4px color="#009090"><font size=4px>〔徼，堅堯翻。〕</font></font><font size=4px>昱從之。

 　　燕王儁如龙城。

 　　丁零翟鼠帥所部降燕，封為歸義王。</font><font size=4px color="#009090"><font size=4px>〔丁零居中山，其後翟斌等皆其種類也。帥，讀曰率。〕</font></font><font size=4px>

 　　八年（壬子、三五二）

 　　春，正月，辛卯，日有食之。

 　　秦丞相雄等請秦王健正尊號，依漢、晉之舊，不必效石氏之初。</font><font size=4px color="#009090"><font size=4px>〔謂不虎兄弟皆先稱天王，後即皇帝位。〕</font></font><font size=4px>健從之，即皇帝位，大赦。諸公皆進爵為王。且言單于所以統壹百蠻，非天子所宜領，</font><font size=4px color="#009090"><font size=4px>〔此亦雄等之言也。單，音蟬。〕</font></font><font size=4px>以授太子萇。

 　　司馬勳既還漢中，杜洪、張琚屯宜秋。</font><font size=4px color="#009090"><font size=4px>〔水經註：鄭渠自中山西瓠口東流，逕宜秋城北，又東逕中山南，又東逕池陽縣故城北。〕</font></font><font size=4px>洪自以右族輕琚，琚遂殺洪，自立為秦王，改元建昌。

 　　劉顯攻常山，魏主閔留大將軍蔣幹使輔太子智守鄴，自將八千騎救之。顯大司馬清河王寧以棗強降魏。</font><font size=4px color="#009090"><font size=4px>〔棗強縣，前漢屬清河郡，後漢、晉省，尋復置，屬信都郡。〕</font></font><font size=4px>閔擊顯，敗之，</font><font size=4px color="#009090"><font size=4px>〔敗，補邁翻。〕</font></font><font size=4px>追奔至襄國。顯大將軍曹伏駒開門納閔，閔殺顯及其公卿已下百餘人，</font><font size=4px color="#009090"><font size=4px>〔考異曰：閔殺顯，晉帝紀在正月，十六國春秋鈔在二月，燕書在三月己酉，未知敦是。今從帝紀。〕</font></font><font size=4px>焚襄國宮室，遷其民於鄴。趙汝陰王琨以其妻妾來奔，斬於建康市，石氏遂絕。</font><font size=4px color="#009090"><font size=4px>〔自古無不亡之國，宗族誅夷，固亦有之，未有至於絕姓者。石氏窮凶極暴，而子孫無遺種，足以見天道之不爽矣。〕</font></font><font size=4px>

 　　尚書左丞孔嚴言於殷浩曰：「比來眾情，良可寒心，</font><font size=4px color="#009090"><font size=4px>〔比，毗至翻。〕</font></font><font size=4px>不知使君當何以鎮之。愚謂宜明受任之方，韓、彭專征伐，蕭、昔守管籥，</font><font size=4px color="#009090"><font size=4px>〔事見漢高帝紀。曹參當高帝時，從韓信用兵，其後相齊，未嘗守管籥。嚴以蕭、曹相繼為相而言之。〕</font></font><font size=4px>內外之任，各有攸司；深思廉、藺屈身之義，</font><font size=4px color="#009090"><font size=4px>〔事見四卷周赧王三十六年。〕</font></font><font size=4px>平、勃交歡之謀，</font><font size=4px color="#009090"><font size=4px>〔事見十三卷漢高后七年。〕</font></font><font size=4px>令穆然無間，</font><font size=4px color="#009090"><font size=4px>〔穆然，和而靜之貌。間，古莧翻。〕</font></font><font size=4px>然後可以保大定功也。</font><font size=4px color="#009090"><font size=4px>〔嚴欲浩與桓溫兩釋猜嫌，降心相從，以圖國事也。「保大定功」，左傳楚莊王所謂武有七德，此其二也。〕</font></font><font size=4px>觀近日降附之徒，皆人面獸心，貪而無親，恐難以義感也。」</font><font size=4px color="#009090"><font size=4px>〔段龕、張遇、姚襄之徒，孔嚴固見其肺肝矣。降，戶江翻。〕</font></font><font size=4px>浩不從。嚴，愉之從子也。</font><font size=4px color="#009090"><font size=4px>〔從，才用翻。〕</font></font><font size=4px>

 　　浩上疏請北出許、洛，詔許之，以安西將軍謝尚、北中郎將荀羨為督統，</font><font size=4px color="#009090"><font size=4px>〔晉志曰：四中郎將並後漢置，歷魏及晉並有其職，江左彌重。時謝尚鎮壽春，荀羨鎮京口，浩欲兩道俱進，故使二人並為督統，各統其方之兵。〕</font></font><font size=4px>進屯壽春。謝尚不能撫尉張遇，</font><font size=4px color="#009090"><font size=4px>〔尉，與慰同。〕</font></font><font size=4px>遇怒，據許昌叛，使其將上官恩據洛陽，樂弘攻督護戴施於倉垣，浩軍不能進。三月，命荀羨鎮淮陰，尋加監青州諸軍事，</font><font size=4px color="#009090"><font size=4px>〔監，工銜翻。〕</font></font><font size=4px>又領兗州刺史，鎮下邳。

 　　乙巳，燕王儁還薊，稍徙軍中文武兵民家屬於薊。</font><font size=4px color="#009090"><font size=4px>〔自北徙其家屬而南，又恐其懷居而無樂遷之心，故稍徙之。〕</font></font><font size=4px>

 　　姚弋仲有子四十二人，及病，謂諸子曰：「石氏待吾厚，吾本欲為之盡力。</font><font size=4px color="#009090"><font size=4px>〔為，于偽翻。〕</font></font><font size=4px>今石氏已滅，中原無主；我死，汝亟自歸於晉，當固執臣節，無為不義也！」弋仲卒，子襄祕不發喪，帥戶六萬南攻陽平、元城、發干，破之，屯于碻磝津；</font><font size=4px color="#009090"><font size=4px>〔帥，讀曰率；下同。襄自灄頭而南也。元城縣，漢屬魏郡，晉屬陽平郡。發干縣，漢屬東郡，晉屬陽平郡。劉昫曰：唐魏州莘縣，漢陽平縣地。碻磝城，即漢東郡茌平縣故城，其西南即河津，謂之碻磝津。後魏置濟州於碻磝城。杜佑曰：碻磝，即今濟陽郡城。碻，口交翻；磝，音敖。楊正衡曰：碻，五勞翻；磝，口勞翻。毛晃曰：碻，丘交翻；磝，牛交翻。或曰：碻，音確；磝，音爻。〕</font></font><font size=4px>以太原王亮為長史，天水尹赤為司馬，太原薛瓚、略陽權翼為參軍。</font><font size=4px color="#009090"><font size=4px>〔姓譜：權本顓頊之後。楚武王使鬬緡尹權，因以為氏。韓愈權德輿墓碑曰：殷武丁之子降封於權；權，江、漢間國也，周衰，入楚，為權氏。瓚，藏旱翻。〕</font></font><font size=4px>

 　　襄與秦兵戰，敗，亡三萬餘戶，南至滎陽，始發喪。又與秦將高昌、李歷戰于麻田，</font><font size=4px color="#009090"><font size=4px>〔高昌、李歷，本趙將也，時附於秦，故稱秦將。滎、洛之間，地名有豆田、麻田，各因人所種藝而名之。〕</font></font><font size=4px>馬中流矢而斃。</font><font size=4px color="#009090"><font size=4px>〔中，竹仲翻。〕</font></font><font size=4px>弟萇以馬授襄，</font><font size=4px color="#009090"><font size=4px>〔萇，仲良翻。〕</font></font><font size=4px>襄曰：「汝何以自免﹖」萇曰：「但令兄濟，豎子必不敢害萇！」會救至，俱免。尹赤奔秦，秦以赤為并州刺史，鎮蒲阪。

 　　襄遂帥眾歸晉，送其五弟為質。</font><font size=4px color="#009090"><font size=4px>〔質，音致。〕</font></font><font size=4px>詔襄屯譙城。襄單騎渡淮，見謝尚于壽春。尚聞其名，命去仗衛，幅巾待之，</font><font size=4px color="#009090"><font size=4px>〔騎，奇寄翻。去，丘呂翻。〕</font></font><font size=4px>歡若平生。襄博學，善談論，江東人士皆重之。

 　　魏主閔既克襄國，因遊食常山、中山諸郡。趙立義將軍段勤聚胡、羯萬餘人保據繹幕，</font><font size=4px color="#009090"><font size=4px>〔繹幕縣，自漢以來屬清河郡。〕</font></font><font size=4px>自稱趙帝。夏，四月，甲子，燕王儁遺慕容恪等擊魏，慕容霸等擊勤。

 　　魏主閔將與燕戰，大將軍董閏、車騎將軍張溫諫曰：</font><font size=4px color="#009090"><font size=4px>〔騎，奇寄翻；下同。〕</font></font><font size=4px>「鮮卑乘勝鋒銳，且彼眾我寡，宜且避之；俟其驕惰，然後益兵以擊之。」閔怒曰：「吾欲以此眾平幽州，斬慕容儁；今遇恪而避之，人謂我何！」司徒劉茂、特進郎闓相謂曰：「吾君此行，必不還矣，吾等何為坐待戮辱！」皆自殺。</font><font size=4px color="#009090"><font size=4px>〔闓，苦亥翻，又音開。〕</font></font><font size=4px>

 　　閔軍于安喜，</font><font size=4px color="#009090"><font size=4px>〔安喜縣，前縣曰安險，屬中山郡，後漢章帝更名；唐復為安險縣，屬安州。而定州所治之安喜縣，漢盧奴縣也。〕</font></font><font size=4px>慕容恪引兵從之。閔趣常山，</font><font size=4px color="#009090"><font size=4px>〔趣，七喻翻；下同。〕</font></font><font size=4px>恪追之，及</font><span class="h"><font size=4px>【章：十二行本「及」上有「丙子」二字；乙十一行本同；孔本同；張校同。】</font></font><font size=4px>于魏昌之廉臺。</font><font size=4px color="#009090"><font size=4px>〔魏昌縣，屬中山郡，本苦陘，漢章帝改為漢昌，魏文帝改為魏昌，唐為定州唐昌縣。魏收地形志：中山毋極縣有廉臺。蓋晉省無極縣，廉臺遂在魏昌界。〕</font></font><font size=4px>閔與燕兵十戰，燕兵皆不勝。閔素有勇名，所將兵精銳，</font><font size=4px color="#009090"><font size=4px>〔將，即亮翻。〕</font></font><font size=4px>燕人憚之。慕容恪巡陳，</font><font size=4px color="#009090"><font size=4px>〔陳，讀曰陣。〕</font></font><font size=4px>謂將士曰：「冉閔勇而無謀，一夫敵耳！其士卒飢疲，甲兵雖精，其實難用，不足破也！」閔以所將多步卒，</font><font size=4px color="#009090"><font size=4px>〔將，即亮翻。〕</font></font><font size=4px>而燕皆騎兵，引兵將趣林中。恪參軍高開曰：「吾騎兵利平地，若閔得入林，不可復制。</font><font size=4px color="#009090"><font size=4px>〔復，扶又翻。〕</font></font><font size=4px>宜亟遣輕騎邀之，既合而陽走，誘致平地，然後可擊也。」</font><font size=4px color="#009090"><font size=4px>〔誘，音酉。〕</font></font><font size=4px>恪從之。魏兵還就平地，恪分軍為三部，謂諸將曰：「閔性輕銳，又自以眾少，必致死於我。我厚集中軍之陳以待之，</font><font size=4px color="#009090"><font size=4px>〔少，詩沼翻。陳，讀曰陣；下同。〕</font></font><font size=4px>俟其合戰，卿等從旁擊之，無不克矣。」乃擇鮮卑善射者五千人，以鐵鎖連其馬，為方陳而前。閔所乘駿馬曰朱龍，日行千里。閔左操兩刀矛，右執鉤戟，以擊燕兵，斬首三百餘級。望見大幢，知其為中軍，直衝之；燕兩軍從旁夾擊，大破之。</font><font size=4px color="#009090"><font size=4px>〔恪以鐵鎖連馬，則閔兵雖致死而陳不可破，兩軍從旁夾擊，則閔兵三面受敵，不敗何待！操，千刀翻。幢，直江翻。〕</font></font><font size=4px>圍閔數重，</font><font size=4px color="#009090"><font size=4px>〔重，直龍翻。〕</font></font><font size=4px>閔潰圍東走二十餘里，朱龍忽斃，為燕兵所執。燕人殺魏僕射劉群，執董閔、張溫及閔，皆送於薊。</font><font size=4px color="#009090"><font size=4px>〔「董閔」當作「董閏」。〕</font></font><font size=4px></font><span class="h"><font size=4px>【章：孔本正作「閏」。】</font></font><font size=4px>冉閔自立事始上卷六年，至是而滅。〕閔子操奔魯口。高開被創而卒。</font><font size=4px color="#009090"><font size=4px>〔創，初良翻。〕</font></font><font size=4px>慕容恪進屯常山，儁命恪鎮中山。

 　　己卯，冉閔至薊。儁大赦。立閔而責之曰：「汝奴僕下才，何得妄稱帝﹖」閔曰：「天下大亂，爾曹夷狄禽獸之類猶稱帝，況我中土英雄，何得不</font><span class="h"><font size=4px>【章：十二行本「何得不」作「何為不得」四字；乙十二行本同；孔本同；張校同。】</font></font><font size=4px>稱帝邪！」儁怒，鞭之三百，送於龍城。

 　　慕容霸軍至繹幕，段勤與弟思聰舉城降。</font><font size=4px color="#009090"><font size=4px>〔降，戶江翻；下同。〕</font></font><font size=4px>

 　　甲申，儁遺慕容評及中尉侯龕帥精騎萬人攻鄴。</font><font size=4px color="#009090"><font size=4px>〔龕，苦含翻。〕</font></font><font size=4px>癸巳，至鄴，魏蔣幹及太子智閉城拒守，城外皆降於燕，劉寧及弟崇帥胡騎三千奔晉陽。</font><font size=4px color="#009090"><font size=4px>〔劉寧，劉顯將也，以棗強降閔。帥，讀曰率。〕</font></font><font size=4px>

 　　秦以張遇為征東大將軍、豫州牧。

 　　五月，秦主健攻張琚於宜秋，斬之。

 　　鄴中大饑，人相食，故趙時宮人被食略盡。</font><font size=4px color="#009090"><font size=4px>〔被，皮義翻。〕</font></font><font size=4px>蔣幹使侍中繆嵩、詹事劉猗奉表請降，且求救於謝尚。</font><font size=4px color="#009090"><font size=4px>〔繆，靡幼翻。〕</font></font><font size=4px>庚寅，王儁遣廣威將軍慕容軍、殿中將軍慕輿根、右司馬皇甫真等帥步騎二萬助慕容評攻鄴。

 　　辛卯，燕人斬冉閔於龍城。會大旱、蝗，燕王儁謂閔為祟，</font><font size=4px color="#009090"><font size=4px>〔祟，雖遂翻。神禍曰祟。〕</font></font><font size=4px>遣使祀之，諡曰悼武天王。

 　　初，謝尚使戴施據枋頭，</font><font size=4px color="#009090"><font size=4px>〔遣施之時，指令據枋頭。〕</font></font><font size=4px>施聞蔣幹求救，乃自倉垣徙屯棘津，</font><font size=4px color="#009090"><font size=4px>〔棘津，即石濟南津，有棘津亭。〕</font></font><font size=4px>止幹使者求傳國璽。</font><font size=4px color="#009090"><font size=4px>〔璽，斯氏翻。〕</font></font><font size=4px>劉猗使繆嵩還鄴白幹，幹疑尚不能救，沈吟未決。</font><font size=4px color="#009090"><font size=4px>〔沈，持林翻。〕</font></font><font size=4px>六月，施帥壯士百餘人入鄴，助守三臺，紿之曰：「今燕寇在外，道路不通，璽未敢送也。卿且出以付我，我當馳白天子。天子聞璽在吾所，信卿至誠，必多發兵糧以相救餉。」幹以為然，出璽付之。施宣言使督護何融迎糧，陰令懷璽送于枋頭。</font><font size=4px color="#009090"><font size=4px>〔江南之未得璽也，中原謂之「白版天子」。傳國璽至此歸晉。藺相如全璧歸趙，趙王擢之，自繆賢舍人為上大夫。戴施能復致累代傳國之寶，未聞晉朝以顯賞甄之也，何居！〕</font></font><font size=4px>甲子，蔣幹帥銳卒五千及晉兵出戰，慕容評大破之，斬首四千級，幹脫走入城。

 　　甲申，秦主健還長安。</font><font size=4px color="#009090"><font size=4px>〔自宜秋還長安也。〕</font></font><font size=4px>

 　　謝尚、姚襄共攻張遇于許昌。秦主健遣丞相東海王雄、衛大將軍平昌王菁略地關東，帥步騎二萬救之。丁亥，戰于潁水之誡橋，</font><font size=4px color="#009090"><font size=4px>〔據晉紀，誡橋，在許昌。〕</font></font><font size=4px>尚等大敗，死者萬五千人。尚奔還淮南，襄棄輜重，送尚于芍陂；</font><font size=4px color="#009090"><font size=4px>〔重，直用翻。〕</font></font><font size=4px>尚悉以後事付襄。</font><font size=4px color="#009090"><font size=4px>〔謝尚既敗，姚襄知晉之不足恃，固有去晉之心，矧殷浩又從而速之乎！〕</font></font><font size=4px>殷浩聞尚敗，退屯壽春。秋，七月，秦丞相雄徙張遇及陳、潁、許、洛之民五萬餘戶於關中，</font><font size=4px color="#009090"><font size=4px>〔張遇據有許、潁，豈肯斂手受羈制於人乎！苻雄乘勝以兵威徙之，自此遇之死命制於苻氏矣！〕</font></font><font size=4px>以右衛將軍楊群為豫州刺史，鎮許昌。謝尚降號建威將軍。

 　　趙故西中郎將王擢遣使請降，拜擢秦州刺史。</font><font size=4px color="#009090"><font size=4px>〔王擢自石虎時當秦、隴之任。降，戶江翻；下同。〕</font></font><font size=4px>

 　　丁酉，以武陵王晞為太宰。

 　　丙辰，燕王儁如中山。

 　　王午聞魏敗，時鄧恆已死，</font><font size=4px color="#009090"><font size=4px>〔恆，戶登翻。〕</font></font><font size=4px>午自稱安國王。八月，戊辰，燕王儁遣慕容恪、封奕、陽騖攻之，午閉城自守，送冉操詣燕軍，燕人掠其禾稼而還。</font><font size=4px color="#009090"><font size=4px>〔慕容恪善用兵，知魯口之未可取，徒久攻以斃士卒，故掠其禾稼，全師而退。金城湯池，非粟不守，孤城之外，春取其麥而秋取其禾，彼將焉仰哉！還，方宣翻，又如字。〕</font></font><font size=4px>

 　　庚午，魏長水校尉馬願等開鄴城納燕兵，戴施、蔣幹懸縋而下，</font><font size=4px color="#009090"><font size=4px>〔縋，直偽翻。〕</font></font><font size=4px>奔于倉垣。慕容評送魏后董氏、太子智、太尉申鍾、司空條枚</font><span class="h"><font size=4px>【嚴：「枚」改「攸」。】</font></font><font size=4px>等</font><font size=4px color="#009090"><font size=4px>〔條，姓也。周亞夫封條侯，其後以為氏。〕</font></font><font size=4px>及乘輿服御于薊。</font><font size=4px color="#009090"><font size=4px>〔乘，繩證翻。〕</font></font><font size=4px>尚書令王簡、左僕射張乾、右僕射郎肅皆自殺。燕王儁詐云董氏得傳國璽獻之，賜號奉璽君，賜冉智爵海賓侯。以車鍾為大將軍右長史；命慕容評鎮鄴。

 　　桓溫使司馬勳助周撫討蕭敬文於涪城，斬之。</font><font size=4px color="#009090"><font size=4px>〔蕭敬文據涪城，始九十七卷永和三年。涪，音浮。〕</font></font><font size=4px>

 　　謝尚自枋頭迎傳國璽至建康，百僚畢賀。

 　　秦以雷弱兒為大司馬，毛貴為太尉，張遇為司空。

 　　殷浩之北伐也，中軍將軍王羲之以書止之，不聽。既而無功，復謀再舉。</font><font size=4px color="#009090"><font size=4px>〔復，扶又翻；下所復、故復同。〕</font></font><font size=4px>羲之遺浩書曰：「今以區區江左，天下寒心，固已久矣，</font><font size=4px color="#009090"><font size=4px>〔寒心者，恐不能自保。遺，于季翻。〕</font></font><font size=4px>力爭武功，非所當作。</font><font size=4px color="#009090"><font size=4px>〔作，為也。〕</font></font><font size=4px>自頃處內外之任者，</font><font size=4px color="#009090"><font size=4px>〔處，昌呂翻；下而處同。〕</font></font><font size=4px>未有深謀遠慮，而疲竭根本，各從所志，竟無一功可論，遂令天下將有土崩之勢；任其事者，豈得辭四海之責哉！</font><font size=4px color="#009090"><font size=4px>〔言殷浩不得辭其責也。〕</font></font><font size=4px>今軍破於外，資竭於內，保淮之志，非所復及，莫若還保長江，督將各復舊鎮；</font><font size=4px color="#009090"><font size=4px>〔將，即亮翻。〕</font></font><font size=4px>自長江以外，羈縻而已。引咎責躬，更為善治，</font><font size=4px color="#009090"><font size=4px>〔治，直吏翻。〕</font></font><font size=4px>省其賦役，與民更始，庶可以救倒懸之急也！</font><font size=4px color="#009090"><font size=4px>〔保江之說，此王導佐元帝之規摹。世之議者，譏其忘讎忍恥，置中原於度外。若以量時度力、保固本根言之，此策未為非也。至於引咎責躬，省民賦役，所謂善敗不亡；諸葛孔明街亭喪師之後，正亦如是而已。〕</font></font><font size=4px>使君起於布衣，任天下之重，當董統之任，而敗喪至此，</font><font size=4px color="#009090"><font size=4px>〔喪，息浪翻。〕</font></font><font size=4px>恐闔朝群賢未有與人分其謗者。</font><font size=4px color="#009090"><font size=4px>〔朝，直遙翻。〕</font></font><font size=4px>若猶以前事為未工，故復求之分外，</font><font size=4px color="#009090"><font size=4px>〔分，扶問翻。〕</font></font><font size=4px>宇宙雖廣，自容何所！此愚智所不解也。」</font><font size=4px color="#009090"><font size=4px>〔解，胡買翻，曉也。其後殷浩廢黜，卒如羲之之言。〕</font></font><font size=4px>

 　　又與會稽王昱牋曰：「為人臣誰不願尊其主，比隆前世；況遇難得之運哉！顧力有所不及，豈可不權輕重而處之也！</font><font size=4px color="#009090"><font size=4px>〔處，昌呂翻。〕</font></font><font size=4px>今雖有可喜之會，內求諸己，而所憂乃重於所喜。功未可期，遺黎殲盡，勞役無時，徵求日重，以區區吳、越經緯天下十分之九，不亡何待！而不度德量力，</font><font size=4px color="#009090"><font size=4px>〔度，徒洛翻。量，音良。〕</font></font><font size=4px>不弊不已，此封內所痛心歎悼而莫敢吐誠者也。『往者不可諫，來者猶可追。』</font><font size=4px color="#009090"><font size=4px>〔論語載楚狂接輿之言。〕</font></font><font size=4px>願殿下更垂三思，先為不可勝之基，須根立勢舉，謀之未晚。</font><font size=4px color="#009090"><font size=4px>〔兵法曰：先為不可勝以待敵之可勝。〕</font></font><font size=4px>若不行，</font><font size=4px color="#009090"><font size=4px>〔此處文意短蹙，恐有脫文。〕</font></font><font size=4px>恐麋鹿之游，將不止林藪而已！</font><font size=4px color="#009090"><font size=4px>〔吳伍子胥曰：「臣恐麋鹿游於姑蘇。」此祖其意而微其言。澤無水曰藪。〕</font></font><font size=4px>願殿下蹔廢虛遠之懷，</font><font size=4px color="#009090"><font size=4px>〔羲之此言，蓋譏昱好談清虛玄遠也。蹔，與暫同。〕</font></font><font size=4px>以救倒懸之急，可謂以亡為存，轉禍為福也。」不從。

 　　九月，浩屯泗口，遣河南太守戴施據石門，滎陽太守劉遯據倉垣。浩以軍興，罷遣太學生徒，學校由此遂廢。</font><font size=4px color="#009090"><font size=4px>〔元帝建武元年，始立太學，今復以軍興廢。校，戶教翻。〕</font></font><font size=4px>

 　　冬，十月，謝尚遣冠軍將軍王俠攻許昌，克之。</font><font size=4px color="#009090"><font size=4px>〔冠，古玩翻。俠，戶頰翻。〕</font></font><font size=4px>秦豫州刺史楊群退屯弘農。徵尚為給事中，戍石頭。

 　　丁卯，燕王儁还蓟。

 　　故趙將擁兵據州郡者，各遣使降燕；</font><font size=4px color="#009090"><font size=4px>〔將，即亮翻。使，疏吏翻。降，戶江翻。〕</font></font><font size=4px>燕王儁以王擢為益州刺史，夔逸為秦州刺史，張平為并州刺史，李歷為兗州刺史，高昌為安西將軍，劉寧為車騎將軍。

 　　慕容恪安平，</font><font size=4px color="#009090"><font size=4px>〔安平縣，前漢屬涿郡，後漢安平國，晉屬博陵郡，唐屬深州。〕</font></font><font size=4px>積糧，治攻具，將討王午。</font><font size=4px color="#009090"><font size=4px>〔治，直之翻。〕</font></font><font size=4px>丙戌，中山蘇林起兵於無極，</font><font size=4px color="#009090"><font size=4px>〔無極縣，漢屬中山國，晉省。「無」，本作「毋」。唐武后萬歲通天二年，始改「毋」字為「無」；此當作「毋」。〕</font></font><font size=4px>自稱天子；恪自魯口還討林。閏月，戊子，燕王儁遣廣威將軍慕輿根恪攻林，斬之。王午為其將秦興所殺。呂護殺興，復自稱安國王。</font><font size=4px color="#009090"><font size=4px>〔復，扶又翻。〕</font></font><font size=4px>

 　　燕群僚共上尊號於燕王儁，儁許之。</font><font size=4px color="#009090"><font size=4px>〔上，時掌翻。〕</font></font><font size=4px>十一月，丁卯，始置百官，以國相封奕為太尉，左長史陽騖為尚書令，右司馬皇甫真為尚書左僕射，典書令張悕為右僕射；</font><font size=4px color="#009090"><font size=4px>〔悕，香衣翻。〕</font></font><font size=4px>其餘文武，拜授有差。戊辰，儁即皇帝位，大赦；自謂獲傳國璽，改元元璽。追尊武宣王為高祖武宣皇帝，文明王為太祖文明皇帝。</font><font size=4px color="#009090"><font size=4px>〔廆諡武宣王，皝諡文明王。〕</font></font><font size=4px>時晉使適至燕，</font><font size=4px color="#009090"><font size=4px>〔使，疏吏翻。〕</font></font><font size=4px>儁謂曰：「汝還白汝天子，我承人乏，為中國所推，已為帝矣！」</font><font size=4px color="#009090"><font size=4px>〔謂中國無主，己為士民所推，遂承人乏而即尊位也。〕</font></font><font size=4px>改司州為中州；建留臺於龍都。</font><font size=4px color="#009090"><font size=4px>〔趙置司州於鄴。燕初都龍城，時遷于薊，故建留臺於龍城，謂之龍都。〕</font></font><font size=4px>以玄菟太守乙逸為尚書，專委留務。</font><font size=4px color="#009090"><font size=4px>〔菟，同都翻。〕</font></font><font size=4px>

 　　秦丞相雄攻王擢于隴西，擢奔涼州，雄還屯隴東。</font><font size=4px color="#009090"><font size=4px>〔隴東，漢汧縣地。〕</font></font><font size=4px>張重華以擢為征虜將軍、秦州刺史，特寵待之。</font><font size=4px color="#009090"><font size=4px>〔重華寵待王擢以圖秦、隴，豈知擢非苻雄之敵也。〕</font></font><font size=4px>

 　　九年（癸丑、三五三）

 　　春，正月，乙卯朔，大赦。

 　　二月，庚子，燕主儁立其妃可足渾氏為皇后，</font><font size=4px color="#009090"><font size=4px>〔為可足渾后亂燕張本。可足渾，北方三字姓。〕</font></font><font size=4px>世子曄為皇太子，皆自龍城遷于薊宮。

 　　張重華遣將軍張弘、宋修會王擢帥步騎萬五千伐秦；</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>秦丞相雄、衛將軍菁拒之，大敗涼兵於龍黎，</font><font size=4px color="#009090"><font size=4px>〔新唐書地理志：隴州吳山縣有龍盤府、龍盤城。吳山，後魏之南由縣地。疑龍縣即龍盤也。敗，補邁翻；下所敗同。〕</font></font><font size=4px>斬首萬二千級，虜張弘、宋修；王擢棄秦州，奔姑臧。秦主健以領軍將軍苻願為秦州刺史，鎮上邽。

 　　三月，交州刺史阮敷討林邑，破五十餘壘。

 　　赵故卫尉常山李犊聚数千人叛燕。

 　　西域胡劉康詐稱劉曜子，聚眾於平陽，自稱晉王；夏，四月，秦左衛將軍苻飛討擒之。

 　　以安西將軍謝尚為尚書僕射。

 　　五月，張重華復使王擢帥眾二萬伐上邽，</font><font size=4px color="#009090"><font size=4px>〔復，扶又翻。〕</font></font><font size=4px>秦州郡縣多應之；苻願戰敗，奔長安。重華因上疏請伐秦，詔進重華涼州牧。

 　　燕主儁遣衛將軍恪討李犢，犢降，</font><font size=4px color="#009090"><font size=4px>〔降，戶江翻；下同。〕</font></font><font size=4px>遂東擊呂護於魯口。

 　　六月，秦苻飛攻氐王楊初於仇池，為初所敗。</font><font size=4px color="#009090"><font size=4px>〔楊初據險以拒秦，秦兵雖強，故為初所敗。敗，補邁翻。〕</font></font><font size=4px>丞相雄、平昌王菁帥步騎四萬屯于隴東。

 　　秦主健納張遇繼母韓氏為昭儀，數於眾中謂遇曰：</font><font size=4px color="#009090"><font size=4px>〔數，所角翻。〕</font></font><font size=4px>「卿，吾假子也。」遇恥之，因雄等精兵在外，陰結關中豪傑，欲滅苻氏，以其地來降。秋，七月，遇與黃門劉晃謀夜襲健，晃約開門以待之。會健使晃出外，晃固辭，不得已而行。遇不知，引兵至門，門不開；事覺，伏誅。於是孔持</font><span class="h"><font size=4px>【嚴：「持」改「特」。】</font></font><font size=4px>起池陽，劉珍、夏侯顯起鄠，喬秉起雍，胡陽赤起司竹，呼延毒起灞城，</font><font size=4px color="#009090"><font size=4px>〔池陽縣，漢屬馮翊，晉屬扶風，唐為雲陽縣，屬京兆。鄠縣，漢屬扶風，晉屬始平郡，唐屬京兆。雍縣，漢屬扶風，唐改為天興縣，為鳳翔府治所。霸陵縣，漢屬京兆，晉改曰霸城。「喬秉」，載記作「喬景」，避唐諱也。「孔持」，作「孔特」。鄠，音戶。雍，於用翻。〕</font></font><font size=4px>眾數萬人，各遣使來請兵。</font><font size=4px color="#009090"><font size=4px>〔使，疏吏翻；下同。〕</font></font><font size=4px>

 　　秦以左僕射魚遵為司空。

 　　九月，秦丞相雄帥眾二萬還長安，</font><font size=4px color="#009090"><font size=4px>〔帥，讀曰率；下同。〕</font></font><font size=4px>遣平昌王菁略定上洛，置荊州于豐陽川，</font><font size=4px color="#009090"><font size=4px>〔上洛縣，漢西都屬弘農郡，東漢屬京兆，武帝泰始二年，分 置上洛郡，豐陽川在郡界。續漢志，南陽郡析縣有豐陽城，後魏太安二年，置豐陽縣，左傳所謂「司馬起豐析」，即其地。劉昫曰：唐商州豐陽縣，漢商縣地，晉分 商縣置豐陽縣，因豐陽川為名。〕</font></font><font size=4px>以步兵校尉金城郭敬為刺史。雄與清河王法、苻飛分討孔持等。

 　　姚襄屯歷陽，以燕、秦方強，未有北伐之志，乃夾淮廣興屯田，訓厲將士。</font><font size=4px color="#009090"><font size=4px>〔將，即亮翻。〕</font></font><font size=4px>殷浩在壽春，惡其強盛，</font><font size=4px color="#009090"><font size=4px>〔惡，烏路翻；下同。〕</font></font><font size=4px>囚襄諸弟，屢遣刺客刺之，</font><font size=4px color="#009090"><font size=4px>〔刺之，七亦翻。〕</font></font><font size=4px>刺客皆以情告襄。安北將軍魏統卒，</font><font size=4px color="#009090"><font size=4px>〔魏統來降，見上七年。〕</font></font><font size=4px>弟憬代領部曲。浩潛遣憬帥眾五千襲之，襄斬憬，并其眾。</font><font size=4px color="#009090"><font size=4px>〔憬，古迥翻。〕</font></font><font size=4px>浩愈惡之，使龍驤將軍劉啟守譙，</font><font size=4px color="#009090"><font size=4px>〔驤，思將翻。〕</font></font><font size=4px>遷襄于梁國蠡臺，</font><font size=4px color="#009090"><font size=4px>〔司馬彪郡國志，睢陽縣有廬門亭，城內有高臺，甚秀廣，巍然介立，超焉獨上，謂之蠡臺。杜預曰：盧門，宋城南門也。續述記曰：迥道似蠡，故謂之蠡臺。蠡，如字；若如述征記之說，音盧戈翻。〕</font></font><font size=4px>表授梁國內史。

 　　魏憬子弟數往來壽春，</font><font size=4px color="#009090"><font size=4px>〔數，所角翻。〕</font></font><font size=4px>襄益疑懼，遣參軍權翼使於浩，浩曰：「身與姚平北共為王臣，休戚同之；平北每舉動自專，甚失輔車之理，豈所望也！」</font><font size=4px color="#009090"><font size=4px>〔左傳曰：輔車相依。杜預註曰：輔，頰；輔車，牙車。車，尺奢翻。〕</font></font><font size=4px>翼曰：「平北英姿絕世，擁兵數萬，遠歸晉室者，以朝廷有道，宰輔明哲故也。今將軍輕信讒慝之言，與平北有隙；愚謂猜嫌之端，在此不在彼也。」浩曰：「平北姿性豪邁，生殺自由，又縱小人掠奪吾馬；王臣之體，固若是乎﹖」翼曰：「平北歸命聖朝，</font><font size=4px color="#009090"><font size=4px>〔朝，直遙翻。〕</font></font><font size=4px>豈肯妄殺無辜！姦宄之人，亦王法所不容也，殺之何害！」浩曰：「然則掠馬何也﹖」翼曰「將軍謂平北雄武難制，終將討之，故取馬欲以自衛耳。」浩笑曰：「何至是也！」</font><font size=4px color="#009090"><font size=4px>〔權翼之言，浩之情，故笑。史言浩不能綏御新附。〕</font></font><font size=4px>

 　　初，浩陰遣人誘梁安、雷弱兒，使殺秦主健，許以關右之任；弱兒偽許之，且請兵應接。浩聞張遇作亂，健兄子輔國將軍黃眉自洛陽西奔，以為安等事已成。冬，十月，浩自壽春師眾七萬北伐，</font><font size=4px color="#009090"><font size=4px>〔帥，讀曰率。〕</font></font><font size=4px>欲進據洛陽，修復園陵。吏部尚書王彪之上會稽王昱牋，</font><font size=4px color="#009090"><font size=4px>〔上，時掌翻。〕</font></font><font size=4px>以為：「弱兒等容有詐偽，浩未應輕進。」不從。</font><font size=4px color="#009090"><font size=4px>〔藉使梁、雷果受浩間而殺健，浩亦未能越關、陝以取長安；其欲乘苻黃眉之去而據洛陽，不過欲以修復園陵為功耳。昱遂以為真可立功，而不聽王彪之之言，宜桓溫得因以廢浩而制昱也。〕</font></font><font size=4px>

 　　浩以姚襄為前驅。襄引兵北行，度浩將至，</font><font size=4px color="#009090"><font size=4px>〔度，徒洛翻。〕</font></font><font size=4px>詐令部眾夜遁，陰伏甲以邀之。浩聞而追襄至山桑；</font><font size=4px color="#009090"><font size=4px>〔山桑縣，前漢屬沛郡，後漢屬汝南郡，晉屬譙郡。按山桑，六朝兵爭，為渦陽之地，唐為亳州蒙城縣地。〕</font></font><font size=4px>襄縱兵擊之，浩大敗，棄輜重，走保譙城。</font><font size=4px color="#009090"><font size=4px>〔重，直龍翻。〕</font></font><font size=4px>襄俘斬萬餘，悉收其資仗，使兄益守山桑，襄復如淮南。</font><font size=4px color="#009090"><font size=4px>〔復，扶又翻。〕</font></font><font size=4px>會稽王昱謂王彪之曰：「君言無不中，</font><font size=4px color="#009090"><font size=4px>〔中，竹仲翻。〕</font></font><font size=4px>張、陳無以過也！」</font><font size=4px color="#009090"><font size=4px>〔張、陳，謂張良、陳平。〕</font></font><font size=4px>

 　　西平敬烈公張重華有疾，子曜靈纔十歲，立為世子，赦其境內。重華庶兄長寧侯祚，有勇力、吏幹，</font><font size=4px color="#009090"><font size=4px>〔水經註：金城西平西北四十里有長寧亭。晉室西平郡有長寧縣。〕</font></font><font size=4px>而傾巧善事內外，與重華嬖臣趙長、尉緝等結異姓兄弟。</font><font size=4px color="#009090"><font size=4px>〔尉，姓也。左傳有鄭大夫尉止。嬖，卑義翻，又博計翻。〕</font></font><font size=4px>都尉常據請出之，重華曰：「吾方以祚為周公，使輔幼子，君是何言也！」</font><font size=4px color="#009090"><font size=4px>〔託孤之難尚矣，況張重華乎！〕</font></font><font size=4px>

 　　謝艾以枹罕之功</font><font size=4px color="#009090"><font size=4px>〔事見九十七卷永和三年。枹，音膚。〕</font></font><font size=4px>有寵於重華，左右疾之，譖艾，出為酒泉太守。艾上疏言：「權倖用事，公室將危，乞聽臣入侍。」且言「長寧侯祚及趙長等將為亂，宜盡逐之。」十一月，己未，重華疾甚，手令徵艾為衛將軍，監中外諸軍事，輔政；</font><font size=4px color="#009090"><font size=4px>〔監，工銜翻。〕</font></font><font size=4px>祚、長等匿而不宣。

 　　丁卯，重華卒，世子曜靈立，稱大司馬、涼州刺史、西平公。趙長等矯重華遺令，以長寧侯祚為都督中外諸軍事、撫軍大將軍，輔政。</font><font size=4px color="#009090"><font size=4px>〔史言張氏之亂。〕</font></font><font size=4px>

 　　殷浩使部將劉啟、王彬之攻姚益于山桑，姚襄自淮南擊之，啟、彬之皆敗死。</font><font size=4px color="#009090"><font size=4px>〔啟，劉輿之孫也。〕</font></font><font size=4px>襄進據芍陂。

 　　趙末，樂陵朱禿、平原杜能、清河丁嬈、</font><font size=4px color="#009090"><font size=4px>〔嬈，乃了翻，又如紹翻。〕</font></font><font size=4px>陽平孫元各擁兵分據城邑，至是皆請降於燕；</font><font size=4px color="#009090"><font size=4px>〔降，戶江翻。〕</font></font><font size=4px>燕主儁以禿為青州刺史，能為平原太守，嬈為立節將軍，元為兗州刺史，各留撫其營。

 　　秦丞相雄克池陽，斬孔持。十二月，清河王法、苻飛克鄠，斬劉珍、夏侯顯。

 　　姚襄濟淮，屯盱眙，</font><font size=4px color="#009090"><font size=4px>〔盱眙，音吁怡。〕</font></font><font size=4px>招掠流民，眾至七萬，分置守宰，勸課農桑；</font><font size=4px color="#009090"><font size=4px>〔姚襄所為僅如此，而晉人已為之震懼，蓋姦雄所竊笑也。〕</font></font><font size=4px>遣使詣建康罪狀殷浩，并自陳謝。</font><font size=4px color="#009090"><font size=4px>〔使，疏吏翻。〕</font></font><font size=4px>詔以謝尚都督江西、淮南諸軍事、豫州刺史，鎮歷陽。</font><font size=4px color="#009090"><font size=4px>〔以尚得襄之歡心，既以招撫之，又以備之。〕</font></font><font size=4px>

 　　涼右長史趙長等建議，以為「時難未夷，宜立長君，</font><font size=4px color="#009090"><font size=4px>〔難，乃旦翻。長，知兩翻。〕</font></font><font size=4px>曜靈沖幼，請立長寧侯祚。」張祚先得幸於重華之母馬氏，馬氏許之，乃廢張曜靈為涼寧侯，立祚為大都督、大將軍、涼州牧、涼公。祚既得志，恣為淫虐，殺重華妃裴氏及謝艾。</font><font size=4px color="#009090"><font size=4px>〔淫者，烝其君母；虐者，殺裴妃、謝艾。即此二端，他所淫虐又其餘毒也。〕</font></font><font size=4px>

 　　燕衛將軍恪、撫軍將軍軍、左將軍彪</font><span class="h"><font size=4px>【嚴：「彪」改「彭」。】</font></font><font size=4px>等屢薦給事黃門侍郎霸有命世之才，宜總大任。是歲，燕主儁以霸為使持節、安東將軍、北冀州刺史，鎮常山。〕冀州刺史鎮信都，今置北冀州於常山。〕

 　　十年（甲寅、三五四）

 　　春，正月，張祚自稱涼王，改建興四十二年為和平元年；</font><font size=4px color="#009090"><font size=4px>〔河西張氏，乃心晉室，奉建興年號至四十餘年，張祚凶淫，改元僭擬，祖父之所不相也。〕</font></font><font size=4px>立妻辛氏為王后，子太和為太子；封弟天錫為長寧侯，子庭堅為建康侯，</font><font size=4px color="#009090"><font size=4px>〔建康郡，蓋張氏所置，張茂分屬涼州。〕</font></font><font size=4px>曜靈弟玄靚為涼武侯；</font><font size=4px color="#009090"><font size=4px>〔靚，疾正翻。〕</font></font><font size=4px>置百官，郊祀天地，用天子禮樂。尚書馬岌切諫，坐免官。</font><font size=4px color="#009090"><font size=4px>〔岌，魚及翻。〕</font></font><font size=4px>郎中丁琪復諫曰：「我自武公以來，</font><font size=4px color="#009090"><font size=4px>〔張軌諡武公。復，扶又翻。〕</font></font><font size=4px>世守臣節，抱忠履謙五十餘年，</font><font size=4px color="#009090"><font size=4px>〔履謙，謂未嘗建國自王也。惠帝永寧元年，張軌鎮汎土，至是五十四年。〕</font></font><font size=4px>故能以一州之眾，抗舉世之虜，師徒歲起，民不告疲。殿下勳德未高於先公，而亟謀革命，臣未見其可也。彼士民所以用命，四遠所以歸嚮者，以吾能奉晉室故也。今而自尊，則中外離心，安能以一隅之地拒天下之強敵乎！」祚大怒，斬之於闕下。</font><font size=4px color="#009090"><font size=4px>〔自古戮諫臣，未有不亡者也。〕</font></font><font size=4px>

 　　故魏降將周成反，</font><font size=4px color="#009090"><font size=4px>〔周成降見上七年。降，戶江翻。將，即亮翻。〕</font></font><font size=4px>自宛襲洛陽。</font><font size=4px color="#009090"><font size=4px>〔宛，於兄翻。〕</font></font><font size=4px>辛酉，河南太守戴施奔鮪渚。</font><font size=4px color="#009090"><font size=4px>〔水經註：河水過河南鞏縣，北有山臨河，謂之崟原丘；其下有穴，謂之鞏穴，言</font><font size=4px color="#009090"><font size=4px>〔﹖〕</font></font><font size=4px>潛通浦北，達于河；直穴有渚，謂之鮪渚。鮪，于軌翻。〕</font></font><font size=4px>

 　　秦丞相雄克司竹；胡陽赤奔霸城，依呼延毒。

 　　中軍將軍、揚州刺史殷浩連年北伐，師徒屢敗，糧械都盡；征西將軍桓溫因朝野之怨，上疏數浩之罪，請廢之。</font><font size=4px color="#009090"><font size=4px>〔數，所具翻。〕</font></font><font size=4px>朝廷不得已，免浩為庶人，徙東陽之信安。</font><font size=4px color="#009090"><font size=4px>〔東陽郡本會稽西部都尉，吳孫暼寶鼎元年立郡。信安縣，漢獻帝初平三年，分太末立新安縣，武帝太康元年，更名信安。東陽郡，唐為婺州。信安縣，唐為衢州治所。〕</font></font><font size=4px>自此內外大權一歸於溫矣。</font><font size=4px color="#009090"><font size=4px>〔史言晉氏失權，由用殷浩違其才。〕</font></font><font size=4px>

 　　浩少與溫齊名，</font><font size=4px color="#009090"><font size=4px>〔少，詩照翻。〕</font></font><font size=4px>而心競不相下，溫常輕之浩既廢黜，雖愁怨不形辭色，常書空作「咄咄怪事」字。</font><font size=4px color="#009090"><font size=4px>〔咄，當沒翻。咄咄，嗟咨語也。〕</font></font><font size=4px>久之，溫謂掾郗超曰：</font><font size=4px color="#009090"><font size=4px>〔掾，于絹翻。郗，丑之翻。〕</font></font><font size=4px>「浩有德有言，嚮為令僕，足以儀刑百揆，朝廷用違其才耳。」將以浩為尚書令，以書告之。浩欣然許焉，將答書，慮有謬誤，開閉者十數，竟達空函。溫大怒，由是遂絕，卒於徙所。以前會稽內史王述為揚州刺史。</font><font size=4px color="#009090"><font size=4px>〔卒，子恤翻。會，工外翻。〕</font></font><font size=4px>

 　　二月，乙丑，桓溫統步騎四萬發江陵；水軍自襄陽入均口，至南鄉；</font><font size=4px color="#009090"><font size=4px>〔水經註：順陽郡糂陽縣有涉都城，沔水逕東北；均水於縣入沔，謂之均口。糂陽與南鄉縣，漢皆屬南陽郡；漢建安中，分南陽右壤立南鄉郡，二縣屬焉；武帝更名順陽郡，成帝咸康四年，復曰南鄉郡。〕</font></font><font size=4px>步兵自淅川趣武關；析縣，前漢屬弘農郡，後漢屬南陽郡，春秋之白羽也。武關在其西。文穎曰：武關去析縣百七十里。賢曰：析，即今鄧州內鄉縣。後魏置淅川縣，有淅水；後周併入內鄉縣。〕命司馬勳出子午道以伐秦。</font><font size=4px color="#009090"><font size=4px>〔命勳從梁州出師。〕</font></font><font size=4px>

 　　燕衛將軍恪圍魯口，三月，拔之。呂護奔野王，遣弟奉表謝罪於燕，燕以護為河內太守。

 　　姚襄遣使降燕。</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>

 　　燕王儁以慕容評為鎮南將軍，都督秦、雍、益、梁、江、揚、荊、徐、兗、豫十州諸軍事，權鎮洛水；</font><font size=4px color="#009090"><font size=4px>〔雍，於用翻。〕</font></font><font size=4px>以慕容強為前鋒都督，督荊、徐二州、緣淮諸軍事，進據河南。</font><font size=4px color="#009090"><font size=4px>〔此河南，謂大河之南。〕</font></font><font size=4px>

 　　桓溫別將上洛，獲秦荊州刺史郭敬；進擊青泥，破之。</font><font size=4px color="#009090"><font size=4px>〔青泥城在藍田縣南。〕</font></font><font size=4px>司馬勳掠秦西鄙，涼秦州刺史王擢攻陳倉以應溫。</font><font size=4px color="#009090"><font size=4px>〔趙亡，王擢歸張氏，故以涼繫之。〕</font></font><font size=4px>秦主健遣太子萇、</font><font size=4px color="#009090"><font size=4px>〔萇，仲良翻。〕</font></font><font size=4px>丞相雄、淮南王生、平昌王菁、北平王碩帥眾五萬軍于嶢柳以拒溫。</font><font size=4px color="#009090"><font size=4px>〔土地記曰：藍田縣南有嶢關，地名嶢柳，道通荊州。晉地道記曰：關當上洛縣西北。帥，讀曰率；下同。嶢，五聊翻。〕</font></font><font size=4px>夏，四月，己亥，溫與秦兵戰于藍田。秦淮南王生單騎突陳，</font><font size=4px color="#009090"><font size=4px>〔騎，奇寄翻；下同。陳，讀曰陣。〕</font></font><font size=4px>出入以十數，殺傷晉將士甚眾。溫督眾力戰，秦兵大敗；將軍桓沖又敗秦丞相雄于白鹿原。</font><font size=4px color="#009090"><font size=4px>〔水經註：霸川之西有白鹿原。三秦記曰：麗山西有白鹿原。魏收地形志，京兆藍田縣有白鹿原。又敗，補邁翻。〕</font></font><font size=4px>沖，溫之弟也。溫轉戰而前，壬寅，進至灞上。秦太子萇等退屯城南，秦主健與老弱六千固守長安小城，悉發精兵三萬，遣大司馬雷弱兒等與萇合兵以拒溫。三輔郡縣皆來降。</font><font size=4px color="#009090"><font size=4px>〔降，戶江翻。〕</font></font><font size=4px>溫撫諭居民，使安堵復業。民爭持牛酒迎勞，</font><font size=4px color="#009090"><font size=4px>〔勞，力到翻。〕</font></font><font size=4px>男女夾路觀之，耆老有垂泣者，曰：「不圖今日復覩官軍！」</font><font size=4px color="#009090"><font size=4px>〔復，扶又翻。〕</font></font><font size=4px>

 　　秦丞相雄帥騎七千襲司馬勳於子午谷，破之，勳退屯女媧堡。

 　　戊申，燕主儁封撫軍將軍軍為襄陽王，左將軍彭為武昌王；以衛將軍恪為大司馬、侍中、大都督、錄尚書事，封太原王；鎮南將軍評為司徒、驃騎將軍，封上庸王；</font><font size=4px color="#009090"><font size=4px>〔驃，匹妙翻。〕</font></font><font size=4px>封安東將軍霸為吳王；左賢王友為范陽王，散騎常侍厲為下邳王，散騎常侍宜為廬江王，</font><font size=4px color="#009090"><font size=4px>〔散，悉亶翻。〕</font></font><font size=4px>寧北將軍度為樂浪王；</font><font size=4px color="#009090"><font size=4px>〔樂浪，音洛琅。〕</font></font><font size=4px>又封弟桓為宜都王，逮為臨賀王，徽為河間王，龍為歷陽王，納為北海王，秀為蘭陵王，嶽為安豐王，德為梁公，默為始安公，僂為南康公；</font><font size=4px color="#009090"><font size=4px>〔僂，隴主翻。〕</font></font><font size=4px>子咸</font><span class="h"><font size=4px>【嚴：「咸」改「臧」。】</font></font><font size=4px>〔參考後卷，「咸」，當作「臧」。〕為樂安王，亮為勃海王，溫為帶方王，涉為漁陽王，暐為中山王；以尚書令陽騖為司空，仍守尚書令。

 　　命冀州刺史吳王霸徙治信都。</font><font size=4px color="#009090"><font size=4px>〔去年霸治常山。〕</font></font><font size=4px>初，燕王皝奇霸之才，故名之曰霸，將以為世子；群臣諫而止，然寵遇猶踰於世子。由是儁惡之，</font><font size=4px color="#009090"><font size=4px>〔惡，烏路翻；下同。〕</font></font><font size=4px>以其嘗墬馬折齒，更名曰廃；</font><font size=4px color="#009090"><font size=4px>〔更，工衡翻；下同。廃，傾雪翻。〕</font></font><font size=4px>尋以其應讖文，更名曰垂；遷侍中，錄留臺事，徙鎮龍城。垂大得東北之和，儁愈惡之，復召還。</font><font size=4px color="#009090"><font size=4px>〔儁雖忌垂，卒之復燕祚者垂也。天之所置，其可廢乎！〕</font></font><font size=4px>

 　　五月，江西流民郭敞等</font><span class="h"><font size=4px>【章：十二行本「等」下有「千餘人」三字；乙十一行本同；孔本同。】</font></font><font size=4px>執陳留內史劉仕，降于姚襄。</font><font size=4px color="#009090"><font size=4px>〔晉南渡後，陳留郡寄治譙郡長垣縣界。按載記，劉仕時在堂邑。〕</font></font><font size=4px>建康震駭，以吏部尚書周閔為中軍將軍，屯中堂，豫州刺史謝尚自歷陽還衛京師，固江備守。

 　　王擢拔陳倉，殺秦扶風內史毛難。

 　　北海王猛，少好學，</font><font size=4px color="#009090"><font size=4px>〔少，詩照翻。好，呼到翻。〕</font></font><font size=4px>倜儻有大志，不屑細務，人皆輕之。猛悠然自得，隱居華陰。</font><font size=4px color="#009090"><font size=4px>〔王猛傳：猛，北海劇人，家于魏郡，徐統召而不應，遂隱于華陰山。華陰縣，前漢屬京兆，後漢、晉屬弘農郡。倜，他狄翻。華，戶化翻。〕</font></font><font size=4px>聞桓溫入關，披褐詣之，捫蝨而京談當世之務，</font><font size=4px color="#009090"><font size=4px>〔褐，毛布。蝨，色櫛翻。〕</font></font><font size=4px>旁若無人。溫異之，問曰：「吾奉天子之命，將銳兵十萬為旦姓除殘賊，</font><font size=4px color="#009090"><font size=4px>〔將，即亮翻。為，于偽翻。〕</font></font><font size=4px>而三秦豪傑未有至者，何也﹖」猛曰：「公不遠數千里，深入敵境，今長安咫尺而不渡灞水，百姓未知公心，所以不至。」溫嘿然無以應，徐曰：「江東無卿比也！」</font><font size=4px color="#009090"><font size=4px>〔猛蓋指出溫之心事，以為溫之伐秦，但欲以功名鎮服江東，非真有心於伐罪弔民，恢境境土；不然，何以不渡灞水，徑攻長安﹖此溫所以無以應也。然余觀桓溫用兵，伐秦至灞上，伐燕至枋頭，皆乘勝進兵，逼其國都，乃持重觀望，卒以取敗。蓋溫，姦雄也，乘勝進兵，逼其國都，冀其望風畏威，有內潰之變也。逼其國都而敵無內變，故持重以待之；情見勢屈，敵因而乘之，故至於敗。蘇子由所謂以智遇智，則其智不足恃者此也。〕</font></font><font size=4px>乃署猛軍謀祭酒。

 　　溫與秦丞相雄等戰于白鹿原，溫兵不利，死者萬餘人。初，溫指秦麥以為糧，既而秦人悉芟麥，清野以待之，溫軍乏食。六月，丁丑，徙關中三千餘戶而歸。以王猛為高官督護，</font><font size=4px color="#009090"><font size=4px>〔職為督護，而加之以高官也。魏、晉之間，凡居節鎮者，其部將有督護，其後又置高官督護。王敦鎮武昌，有高官督護繆坦，〕</font></font><font size=4px>欲與俱還，猛辭不就。</font><font size=4px color="#009090"><font size=4px>〔猛不肯從溫，溫豈不欲之邪！蓋溫軍已敗，忽忽退師，不暇殺之也。〕</font></font><font size=4px>

 　　呼延毒帥眾一萬從溫還。</font><font size=4px color="#009090"><font size=4px>〔帥，讀曰率。〕</font></font><font size=4px>秦太子萇等隨溫擊之，比至潼關，</font><font size=4px color="#009090"><font size=4px>〔比，必寐翻。〕</font></font><font size=4px>溫軍屢敗，失亡以萬數。

 　　溫之屯灞上也，順陽太守薛珍勸溫徑進逼長安；</font><font size=4px color="#009090"><font size=4px>〔成帝改順陽曰南鄉郡，既而復舊。〕</font></font><font size=4px>溫弗從。珍以偏師獨濟，頗有所獲。及溫退，乃還，顯言於眾，自矜其勇而咎溫之持重；溫殺之。

 　　秦丞相雄擊司馬勳、王擢於陳倉，</font><font size=4px color="#009090"><font size=4px>〔勳自女媧堡會擢攻陳倉。〕</font></font><font size=4px>勳奔漢中，擢奔略陽。

 　　秦以光祿大夫趙俱為洛陽</font><span class="h"><font size=4px>【章：十二行本「陽」作「州」；乙十一行本同；孔本同；張校同。】</font></font><font size=4px>刺史，鎮宜陽。

 　　秦東海敬武王雄攻喬秉于雍；</font><font size=4px color="#009090"><font size=4px>〔雍，於用翻。〕</font></font><font size=4px>丙申，卒。秦主健哭之嘔血，曰：「天不欲吾平四海邪！何奪吾元才之速也﹖」</font><font size=4px color="#009090"><font size=4px>〔苻雄，字元才。〕</font></font><font size=4px>贈魏王，葬禮依晉安平獻王故事。雄以佐命元勳，</font><span class="h"><font size=4px>【章：十二行本「勳」下有「位兼將相」四字；乙十一行本同；退齋校同。】</font></font><font size=4px>權侔人主，而謙恭汎愛，遵奉法度，故健重之，常曰：「元才，吾之周公也。」

 　　子堅襲爵。</font><font size=4px color="#009090"><font size=4px>〔堅襲爵東海王。〕</font></font><font size=4px>堅性至孝，幼有志度，博學多能，交結英豪，呂婆樓、強汪及略陽梁平老皆與之善。</font><font size=4px color="#009090"><font size=4px>〔苻堅事始此。〕</font></font><font size=4px>

 　　燕樂陵太守慕容鉤，翰之子也，</font><font size=4px color="#009090"><font size=4px>〔慕容翰有破高句麗滅宇文之功。〕</font></font><font size=4px>與青州刺史朱禿共治厭次。</font><font size=4px color="#009090"><font size=4px>〔厭，於琰翻。〕</font></font><font size=4px>鉤自恃宗室，每陵侮禿。禿不勝忿，</font><font size=4px color="#009090"><font size=4px>〔勝，音升。〕</font></font><font size=4px>秋，七月，襲鉤，殺之，南奔段龕。</font><font size=4px color="#009090"><font size=4px>〔為後燕主誅禿張本。〕</font></font><font size=4px>

 　　秦太子萇攻喬秉于雍，八月，斬之，關中悉平。秦主健賞拒桓溫之功，以雷弱兒為丞相，毛貴為太傅，魚遵為太尉，淮南王生為中軍大將軍，平昌王菁為司空。健勤於政事，數延公卿</font><font size=4px color="#009090"><font size=4px>〔數，所角翻。〕</font></font><font size=4px>咨講治道；</font><font size=4px color="#009090"><font size=4px>〔治，直吏翻。〕</font></font><font size=4px>承趙人苛虐奢侈之後，易以寬簡、節儉，崇禮儒士，由是秦人悅之。

 　　燕大調兵眾，</font><font size=4px color="#009090"><font size=4px>〔調，徒釣翻，發也。〕</font></font><font size=4px>因發詔之日，號曰「丙戌舉」。

 　　九月，桓溫還自伐秦，帝遣侍中、黃門勞溫于襄陽。</font><font size=4px color="#009090"><font size=4px>〔侍中、黃門侍郎，自魏以來為要近之職。勞，力到翻。〕</font></font><font size=4px>

 　　或告燕黃門侍郎宋斌等謀春冉智為主而反，皆伏誅。斌，燭之子心。</font><font size=4px color="#009090"><font size=4px>〔宋燭見九十六卷成帝咸康四年。斌，音彬。〕</font></font><font size=4px>

 　　秦太子萇之拒桓溫也，為流矢所中，</font><font size=4px color="#009090"><font size=4px>〔中，竹仲翻。〕</font></font><font size=4px>冬，十月，卒，諡曰獻哀。

 　　燕王儁如龙城。

 　　桓溫之入關也，王擢遣使告涼王祚，</font><font size=4px color="#009090"><font size=4px>〔使，疏吏翻。〕</font></font><font size=4px>言溫善用兵，其志難測。祚懼，且畏擢之叛己，遣人刺之。</font><font size=4px color="#009090"><font size=4px>〔刺，七亦翻。〕</font></font><font size=4px>事泄，祚益懼，大發兵，聲言東伐，實欲西保敦煌，</font><font size=4px color="#009090"><font size=4px>〔敦，徒門翻。〕</font></font><font size=4px>會溫還而止。既而遣秦州刺史牛霸等帥兵三千擊擢，破之。十一月，擢帥眾降秦，</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>秦以擢為尚書，以上將軍啖鐵為秦刺史。</font><font size=4px color="#009090"><font size=4px>〔啖，氐姓也。毛晃曰：音徒覽翻。〕</font></font><font size=4px>

 　　秦王健叔父武都王安自晉還，</font><font size=4px color="#009090"><font size=4px>〔健遣安來請朝命，見上卷六年。〕</font></font><font size=4px>為姚襄所虜，以為洛州刺史。十二月，安亡歸秦，健以安為大司馬、驃騎大將軍、并州刺史，鎮蒲阪。</font><font size=4px color="#009090"><font size=4px>〔驃，匹妙翻。〕</font></font><font size=4px>

 　　是岁，秦大饥，米一升值布一匹。 
</font><!--/HTMLBUILERPART0--><font size=4px>