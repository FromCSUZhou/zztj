<font size=4px>　　汉纪五　起阏逢摄提格，尽昭阳大渊献，凡十年。
 
 　　高皇后</font><font size=4px color="#009090"><font size=4px>〔荀悦曰：讳"雉"之字曰"野鸡"。索隐曰：字娥姁。应劭曰：礼，妇人从夫諡，故称"高"也。师古曰：讳雉，故臣下讳雉也。姁，许于翻。〕</font></font><font size=4px>

 　　元年（甲寅，公元前一八七年）

 　　冬，太后议欲立诸吕为王，问右丞相陵，陵曰："高帝刑白马盟曰：</font><font size=4px color="#009090"><font size=4px>〔高祖到白马与群臣盟曰："非刘氏不王，非有功不侯。"〕</font></font><font size=4px>『非刘氏而王，天下共击之。』今王吕氏，非约也。"太后不说，</font><font size=4px color="#009090"><font size=4px>〔说，读曰悦。〕</font></font><font size=4px>问左丞相平、太尉勃，对曰："高帝定天下，王子弟；今太后称制，王诸吕，无所不可。"</font><font size=4px color="#009090"><font size=4px>〔王，于况翻。〕</font></font><font size=4px>太后喜。罢朝，</font><font size=4px color="#009090"><font size=4px>〔朝，直遥翻。〕</font></font><font size=4px>王陵让陈平、绛侯曰："始与高帝啑血盟，诸君不在邪！</font><font size=4px color="#009090"><font size=4px>〔啑，所由翻，小啜也。索隐引邹氏，音使接翻。〕</font></font><font size=4px>今高帝崩，太后女主，欲王吕氏；诸君纵欲阿意背约，</font><font size=4px color="#009090"><font size=4px>〔背，蒲妹翻。〕</font></font><font size=4px>何面目见高帝于地下乎？"陈平、绛侯曰："于今，面折廷争，</font><font size=4px color="#009090"><font size=4px>〔谓当朝廷而谏诤。〕</font></font><font size=4px>臣不如君；全社稷，定刘氏之后，君亦不如臣。"陵无以应之。十一月，甲子，太后以王陵为帝太傅，实夺之相权；陵遂病免归。

 　　乃以左丞相平为右丞相；</font><font size=4px color="#009090"><font size=4px>〔此时尚右，故陈平自左丞相迁右丞相。〕</font></font><font size=4px>以辟阳侯审食其为左丞相，不治事，</font><font size=4px color="#009090"><font size=4px>〔治，直之翻。〕</font></font><font size=4px>令监宫中，如郎中令。</font><font size=4px color="#009090"><font size=4px>〔言食其不董丞相职事，常监宫中若郎中令。监，古衔翻。〕</font></font><font size=4px>食其故得幸于太后，公卿皆因而决事。

 　　太后怨赵尧为赵隐王谋，乃抵尧罪。</font><font size=4px color="#009090"><font size=4px>〔尧为赵王谋，事见上卷高祖十年。赵王如意，諡隐。諡法：隐拂不成曰隐；不显尸国曰隐；见美坚长曰隐。为，于伪翻。〕</font></font><font size=4px>

 　　上党守任敖尝为沛狱吏，有德于太后；乃以为御史大夫。</font><font size=4px color="#009090"><font size=4px>〔任敖，沛人，少为狱吏。高祖常避吏，吏系吕后，遇之不谨，敖搫伤主吕后吏，故后德之。〕</font></font><font size=4px>

 　　太后又追尊其父临泗侯吕公为宣王，兄周吕令武侯泽为悼武王，欲以王诸吕为渐。</font><font size=4px color="#009090"><font size=4px>〔临泗侯，班表：以后父赐号。索隐曰：应劭云：周吕，国也，按周及吕皆国名。济阴有吕都县，晋灼曰：吕，县名，以为侯国。予据班志，吕县属楚国。令武，諡也。〕</font></font><font size=4px>

 　　春，正月，除三族罪、妖言令。</font><font size=4px color="#009090"><font size=4px>〔秦为威虐，罪之重者，戮及三族；过误之语，以为妖言；故皆除之。〕</font></font><font size=4px>

 　　夏，四月，鲁元公主薨；封公主子张偃为鲁王，諡公主曰鲁元太后。

 　　辛卯，封所名孝惠子山为襄城侯，</font><font size=4px color="#009090"><font size=4px>〔班志，襄城县属颍川郡。〕</font></font><font size=4px>朝为轵侯，</font><font size=4px color="#009090"><font size=4px>〔轵县属河内郡。〕</font></font><font size=4px>武为壶关侯。</font><font size=4px color="#009090"><font size=4px>〔壶关县属上党郡。〕</font></font><font size=4px>

 　　太后欲王吕氏，乃先立所名孝惠子强为淮阳王，不疑为恒山王；</font><font size=4px color="#009090"><font size=4px>〔惠帝元年，淮阳王友徙王赵，今以封强。恒山郡本属赵国，今割以封不疑。恒，户登翻。〕</font></font><font size=4px>使大谒者张释风大臣。</font><font size=4px color="#009090"><font size=4px>〔风，读曰讽。</font><font size=4px color="#009090"><font size=4px>〔考异曰：史记文帝本纪〕</font></font><font size=4px>及惠景间侯者表、汉书匈奴传皆作"泽"。史记吕后本纪："八年，中大谒者张释"，汉书纪作"释卿"，恩泽侯表及同勃传皆云"张释"。颜师古注曰：荆燕吴传云"张择"。今从史记吕后本纪、汉书恩泽侯</font><font size=4px color="#009090"><font size=4px>〔表〕</font></font><font size=4px>。〕</font></font><font size=4px>大臣乃请立悼武王长子郦侯台为吕王，</font><font size=4px color="#009090"><font size=4px>〔苏林曰：台，音胞胎之胎。索隐曰：郑、邹并音怡。考异曰：汉书外戚侯表及高五王传皆作"鄜侯"。今从史记本纪、功臣侯表。〕</font></font><font size=4px>割齐之济南郡为吕国。</font><font size=4px color="#009090"><font size=4px>〔济，子礼翻。〕</font></font><font size=4px>

 　　五月，丙申，赵王宫丛台灾。</font><font size=4px color="#009090"><font size=4px>〔刘昭志：赵国邯郸县有丛台。〕</font></font><font size=4px>

 　　秋，桃、李华。

 　　二年（乙卯，公元前一八六年）

 　　冬，十一月，吕肃王台薨。</font><font size=4px color="#009090"><font size=4px>〔考异曰：史记本纪："高后元年，立孝惠子不疑为恒山王，吕台为吕王。""二年，恒山王薨。""十一月，吕王台薨。"年表，二人皆以元年薨。汉书本纪："元年，立不疑、吕台、产、禄通为王。二年，不疑薨"。年表，元年，不疑及吕台为王，二年皆薨。盖史记年表"薨"字应在二年，误书于元年耳。其实二人皆以二年薨；汉书本纪云"产、禄通为王"，亦误也。〕</font></font><font size=4px>

 　　春，正月，乙卯，地震；羌道、武都道山崩。</font><font size=4px color="#009090"><font size=4px>〔羌道，班志，县，属陇西郡。武都，时为县。汉志：县杂蛮夷曰道。武帝置武都郡。〕</font></font><font size=4px>

 　　夏，五月，丙申，封楚元王子郢客为上邳侯，齐悼惠王子章为朱虚侯，</font><font size=4px color="#009090"><font size=4px>〔班志，东海下邳县。应劭曰：邳在薛，其后徙此，故曰下邳。臣瓒曰：有上邳，故曰下邳。师古曰：瓒说是也。班志，朱虚县属琅邪郡。括地志：朱虚故城，在青州临朐县东六十里，汉朱虚也。十三州志：丹朱游故虚，故云朱虚也。虚，犹丘也；朱，犹丹也。索隐：虚，音墟。考异曰：史记高后纪在元年，今从汉书王子侯表。〕</font></font><font size=4px>令入宿卫；又以吕禄女妻章。</font><font size=4px color="#009090"><font size=4px>〔妻，千细翻。〕</font></font><font size=4px>

 　　六月，丙戌晦，日有食之。

 　　秋，七月，恒山哀王不疑薨。</font><font size=4px color="#009090"><font size=4px>〔恒，户登翻。〕</font></font><font size=4px>

 　　行八铢钱。</font><font size=4px color="#009090"><font size=4px>〔应劭曰：本秦钱，质如周钱，文曰半两，重如其文，即八铢也。汉以其太重，更铸荚钱，今民间名榆荚钱是也。民患其太轻，至是复行八铢钱。〕</font></font><font size=4px>

 　　癸丑，立襄成侯山为恒山王，更名义。</font><font size=4px color="#009090"><font size=4px>〔更，工衡翻。〕</font></font><font size=4px>

 　　三年（丙辰，公元前一八五年）

 　　夏，江水、汉水溢，流四千余家。</font><font size=4px color="#009090"><font size=4px>〔班志：江水出蜀郡湔氐道徼外岷山，东南至江都入海。禹贡：嶓冢导漾，东流为汉。孔安国注曰：泉始出山为漾水，东南流为沔水，至汉中东行为汉水。班志：陇西氐道县，禹贡漾水所出；至武都为汉。又于武都注曰：东汉水受氐道水，一名沔，过江夏，谓之夏水，入江。又，汉中郡有沔阳县、如淳注曰：此方人谓汉水为沔水。师古曰：汉上曰沔。水经则以为沔、漾异源。漾出陇西氐道嶓冢山，东至武都沮县为汉水。其流，东南历白水、葭萌，又东南过巴郡阆中至江津县而入于江；涪水注之；庾仲雍所谓内水者也。沔水出武都沮县东狼谷中，一名沮水，东迳汉中郡沔阳、南郑、成固等县，又东迳西城、锡县，又东迳南郡襄阳、中庐，即宜城郡当阳县，又东迳江夏云杜县，又南至沙羡县入江。予据禹贡，导漾东流为汉，又东为沧浪之水，过三澨，至大别南入于江，则汉水源出于漾。据水经，则漾会于涪，沔入于江，所出异源，所入异派。据班志，则漾出陇西氐道，至武都为汉水；而东汉水受氐道水，通谓之沔，过江夏而入于江。则漾、沔似合为一矣，然又言沮水出沮县南至沙羡入江，与水经所谓沔水即沮水说似不合而实合也。〕</font></font><font size=4px>

 　　秋，星昼见。</font><font size=4px color="#009090"><font size=4px>〔见，贤遍翻。〕</font></font><font size=4px>

 　　伊水、洛水溢，流千六百余家。</font><font size=4px color="#009090"><font size=4px>〔班志伊水出弘农郡熊耳山，东北入洛水。水经：伊水出南阳县蔓渠山。郦道元注：即麓大同，陵峦互别耳。又班志：洛水出弘农上洛县，东北至河南巩县入河。〕</font></font><font size=4px>汝水溢，流八百余家。</font><font size=4px color="#009090"><font size=4px>〔应劭曰：汝水出弘农县，入淮。水经：汝水出南阳鲁阳县之大盂山，东南迳颍川之郏、定陵、郾，又东南过汝南之上蔡、平舆，南入于淮。〕</font></font><font size=4px>

 　　四年（丁巳，公元前一八四年）

 　　春，二月，癸未，立所名孝惠子太为昌平侯。</font><font size=4px color="#009090"><font size=4px>〔班志，昌平县属上谷郡。〕</font></font><font size=4px>

 　　夏，四月，丙申，太后封女弟媭为临光侯。</font><font size=4px color="#009090"><font size=4px>〔媭，音须。〕</font></font><font size=4px>

 　　少帝寖长，自知非皇后子，</font><font size=4px color="#009090"><font size=4px>〔惠帝张皇后，鲁元公主之女。太后以其无子，使阳为有身，取后宫美人子名之，而杀其母。少帝及义、朝、强、不疑皆是也。长，知两翻。〕</font></font><font size=4px>乃出言曰："后安能杀吾母而名我！我壮，即为变！"太后闻之，幽之永巷中，言帝病。左右莫得见。太后语群臣曰：</font><font size=4px color="#009090"><font size=4px>〔语，牛倨翻。〕</font></font><font size=4px>"今皇帝病久不已，失惑昏乱，不能继嗣治天下；</font><font size=4px color="#009090"><font size=4px>〔治，直之翻。〕</font></font><font size=4px>其代之。"群臣皆顿首言："皇太后为天下齐民计，所以安宗庙、社稷甚深；群臣顿首奉诏。"遂废帝，幽杀之。五月，丙辰，立恒山王义为帝，更名曰弘；</font><font size=4px color="#009090"><font size=4px>〔更，工衡翻。〕</font></font><font size=4px>不称元年，以太后制天下事故也。以轵侯朝为恒山王。</font><font size=4px color="#009090"><font size=4px>〔恒，户登翻。〕</font></font><font size=4px>

 　　是岁，以平阳侯曹窋为御史大夫。</font><font size=4px color="#009090"><font size=4px>〔窋，张律翻。〕</font></font><font size=4px>

 　　有司请禁南越关市、铁器。</font><font size=4px color="#009090"><font size=4px>〔汉于边关与蛮夷通市，谓之关市。〕</font></font><font size=4px>南越王佗曰："高帝立我，通使物。今高后听谗臣，别异蛮夷，隔绝器物；此必长沙王计，欲倚中国击灭南越而并王之，自为功也。"</font><font size=4px color="#009090"><font size=4px>〔使，疏吏翻。别，彼列翻。并王，于况翻。〕</font></font><font size=4px>

 　　五年（戊午，公元前一八三年）

 　　春，佗自称南越武帝，</font><font size=4px color="#009090"><font size=4px>〔韦昭曰：生以武为号，不稽古也。师古曰：此说非也。汤曰："吾武甚，自号曰武王"。佗言武帝，亦犹是耳，何谓其不稽古乎！贡父曰：颜虽引成汤之言，然未知汤自号武王乎？圣人者，人与之名耳。诗谓汤为武王，亦犹书谓文王为宁王耳。史记之言，未可信也。〕</font></font><font size=4px>发兵攻长沙，败数县而去。</font><font size=4px color="#009090"><font size=4px>〔败，补迈翻。〕</font></font><font size=4px>

 　　秋，八月，淮阳怀王强薨；以壶关侯武为淮阳王。

 　　九月，发河东、上党骑屯北地。

 　　初令戍卒岁更。</font><font size=4px color="#009090"><font size=4px>〔秦虐用其民，南戍五岭，北筑长城，戍卒连年不归而死者多矣。至此，始令一岁而更。更，工衡翻。〕</font></font><font size=4px>

 　　六年（己未，公元前一八二年）

 　　冬，十月，太后以吕王嘉居处骄恣，废之。</font><font size=4px color="#009090"><font size=4px>〔嘉，台之子也。二年，台薨，嘉嗣。处，昌吕翻。〕</font></font><font size=4px>十一月，立肃王弟产为吕王。</font><font size=4px color="#009090"><font size=4px>〔台，諡曰肃。〕</font></font><font size=4px>

 　　春，星昼见。</font><font size=4px color="#009090"><font size=4px>〔见，贤遍翻。〕</font></font><font size=4px>

 　　夏，四月，丁酉，赦天下。

 　　封朱虚侯章弟兴居为东牟侯，</font><font size=4px color="#009090"><font size=4px>〔班志，东牟县属东莱郡。贤曰：东牟故城，在今莱州文登县西北。〕</font></font><font size=4px>亦入宿卫。

 　　匈奴寇狄道，攻阿阳。</font><font size=4px color="#009090"><font size=4px>〔班志，狄道县属陇西郡；阿阳县属天水郡。〕</font></font><font size=4px>

 　　行五分钱。</font><font size=4px color="#009090"><font size=4px>〔应劭曰：所谓荚钱者。〕</font></font><font size=4px>

 　　宣平侯张敖卒，</font><font size=4px color="#009090"><font size=4px>〔考异曰：史记吕后本纪，敖卒在明年六月。按史记功臣表："高后六年，敖卒"；汉书功臣表，敖以高祖九年封，十七年薨；盖本纪之误。〕</font></font><font size=4px>赐諡曰鲁元王。</font><font size=4px color="#009090"><font size=4px>〔张敖本嗣父耳爵为赵王。贯高之谋发，敖废为宣平侯，仍尚鲁元公主。及惠帝之世，齐悼惠王献城阳郡以奉鲁元。敖之卒也，因公主而赐諡曰鲁元王。〕</font></font><font size=4px>

 　　七年（庚申，公元前一八一年）

 　　冬，十二月，匈奴寇狄道，略二千余人。

 　　春，正月，太后召赵幽王友。</font><font size=4px color="#009090"><font size=4px>〔惠帝元年，友自淮阳徙王赵。〕</font></font><font size=4px>友以诸吕女为后，弗爱，爱他姬。诸吕女怒，去，谗之于太后曰："王言『吕氏安得王！太后百岁后，吾必击之。』"太后以故召赵王。赵王至，置邸，不得见，</font><font size=4px color="#009090"><font size=4px>〔言置之赵邸也。师古曰：郡国朝宿之舍在京师者率名邸。邸，至也，言所归至也。邸，丁礼翻。〕</font></font><font size=4px>令卫围守之，弗与食；其群臣或窃馈，辄捕论之。</font><font size=4px color="#009090"><font size=4px>〔捕其馈者，以罪论之。〕</font></font><font size=4px>丁丑，赵王饿死，以民葬之长安民冢次。

 　　己丑，日食，昼晦。太后恶之，谓左右曰："此为我也！"</font><font size=4px color="#009090"><font size=4px>〔恶，乌路翻。为，于伪翻；下为之同。〕</font></font><font size=4px>

 　　二月，徙梁王恢为赵王，吕王产梁王。梁王不之国，为帝太傅。

 　　秋，七月，丁巳，立平昌侯太为济川王。</font><font size=4px color="#009090"><font size=4px>〔四年，封太为昌平侯；班表亦作"昌平"，此误以"平"字在上。济川，即济南、济北之地，盖割齐封之。时太年幼，未尝之国。济，子礼翻。〕</font></font><font size=4px>

 　　吕媭女为将军、营陵侯刘泽妻。</font><font size=4px color="#009090"><font size=4px>〔班志，营陵县属北海郡，或曰营丘。应劭曰：师尚父封于营丘。陵，亦丘也。臣瓒曰：营丘，即临淄、营陵，春秋谓之缘陵。师古曰：临菑、营陵皆故营丘地。括地志：营陵故城，在青州北海县南三十里。〕</font></font><font size=4px>泽者，高祖从祖昆弟也。</font><font size=4px color="#009090"><font size=4px>〔从，才用翻；下后从同。〕</font></font><font size=4px>齐人田生为之说大谒者张卿曰：</font><font size=4px color="#009090"><font size=4px>〔张卿，即前大谒者张释也。说，式芮翻。〕</font></font><font size=4px>"诸吕之王也，诸大臣未大服。今营陵侯泽，诸刘最长；今卿言太后王之，</font><font size=4px color="#009090"><font size=4px>〔长，知两翻。王，于况翻。〕</font></font><font size=4px>吕氏王益固矣。"张卿入言太后，太后然之，乃割齐之琅邪郡封泽为琅邪王。</font><font size=4px color="#009090"><font size=4px>〔秦灭齐，以濒海之地置琅邪郡；汉因之。考异曰：史记世家、汉书列传，皆云田生先说张卿令风大臣立吕产为吕王，然后说令王泽。按太后自以吕王嘉骄恣废之，以产代为吕王，非始封于吕；又诸吕之王已久，何必待田生之谋！以此不取。〕</font></font><font size=4px>

 　　赵王恢之徙赵，心怀不乐。</font><font size=4px color="#009090"><font size=4px>〔乐，音洛。〕</font></font><font size=4px>太后以吕产女为王后，王后从官皆诸吕，擅权，微伺赵王，</font><font size=4px color="#009090"><font size=4px>〔从，才用翻。〕</font></font><font size=4px>赵王不得自恣。王有所爱姬，王后使鸩杀之。六月，王不胜悲愤，自杀。</font><font size=4px color="#009090"><font size=4px>〔胜，音升。〕</font></font><font size=4px>太后闻之，以为王用妇人弃宗庙礼，</font><font size=4px color="#009090"><font size=4px>〔诸侯王有国，所以奉宗庙也。今恢以爱姬之故，至于自杀，故以弃宗庙礼罪之。〕</font></font><font size=4px>废其嗣。

 　　是时，诸吕擅权用事；朱虚侯章，年二十，有气力，忿刘氏不得职。尝入侍太后燕饮，太后令章为酒吏。章自请曰："臣将种也，</font><font size=4px color="#009090"><font size=4px>〔将，即亮翻。种，章勇翻；下其种同。〕</font></font><font size=4px>请得以军法行酒。"太后曰："可"酒酣，章请为耕田歌；太后许之。章曰："深耕穊种，立曲欲疏；非其种者，锄而去之！"</font><font size=4px color="#009090"><font size=4px>〔师古曰：穊，稠也。穊种，言多生子孙也。疏立者，四散置之，令为藩辅也。非其种者锄而去之，以斥诸吕也。穊，音冀。去，羌吕翻。〕</font></font><font size=4px>太后默然。顷之，诸吕有一人醉，亡酒，章追，拔剑斩之而还，报曰："有亡酒一人，臣谨行法斩之！"</font><font size=4px color="#009090"><font size=4px>〔师古曰：亡酒，避酒而逃亡也。〕</font></font><font size=4px>太后左右皆大惊，业已许其军法，无以罪也；因罢。自是之后，诸吕惮朱虚侯，虽大臣皆依朱虚侯，刘氏为益强。</font><font size=4px color="#009090"><font size=4px>〔为，于伪翻；下因为同。〕</font></font><font size=4px>

 　　陈平患诸吕，力不能制，恐祸及己；尝燕居深念，</font><font size=4px color="#009090"><font size=4px>〔师古曰：以国家不安，故静居独虑其方策。〕</font></font><font size=4px>陆贾往，直入坐；而陈丞相不见。</font><font size=4px color="#009090"><font size=4px>〔师古曰：言不因门人将命而径自入座，平方深思，不觉其至。坐，徂卧翻。〕</font></font><font size=4px>陆生曰："何念之深也！"陈平曰："生揣我何念？"</font><font size=4px color="#009090"><font size=4px>〔揣，初委翻，度也。〕</font></font><font size=4px>陆生曰："足不极富贵，无欲矣；然有忧念，不过患诸吕、少主耳。"陈平曰："然。为之奈何？"陆生曰：天下安，注意相；天下危，注意将。将相和调，则士豫附；</font><font size=4px color="#009090"><font size=4px>〔师古曰：豫，素也。余谓豫，顺也。〕</font></font><font size=4px>天下虽有变，权不分。为社稷计，在两军</font><span class="h"><font size=4px>【章：甲十五行本 "军"作"君"；乙十一行本同；孔本同；退斋校同。】</font></font><font size=4px>掌握耳。臣尝</font><span class="h"><font size=4px>【章：甲十五行本"尝"作"常"；乙十一行本同；孔本同。】</font></font><font size=4px>欲谓太尉绛侯；绛侯与我戏，易吾言。</font><font size=4px color="#009090"><font size=4px>〔谓，告语也。言绛侯素与之戏狎，轻易其言也。周勃封绛侯。班志，绛县属河东郡，晋之旧都。〕</font></font><font size=4px>君何不交驩太尉，深相结！"因为陈平画吕氏数事。陈平用其计，乃以五百金为绛侯寿，厚具乐饮；</font><font size=4px color="#009090"><font size=4px>〔师古曰：厚为其具而与太尉乐饮。乐，音洛。〕</font></font><font size=4px>太尉报亦如之。两人深相结，吕氏谋益衰。陈平以奴婢百人、车马五十乘、钱五百万遗陆生为饮食费。</font><font size=4px color="#009090"><font size=4px>〔遗，于季翻。〕</font></font><font size=4px>

 　　太后使使告代王，</font><font size=4px color="#009090"><font size=4px>〔高祖七年，立子恒为代王。〕</font></font><font size=4px>欲徙王赵。</font><font size=4px color="#009090"><font size=4px>〔王，于况翻。〕</font></font><font size=4px>代王谢之，愿守代边。太后乃立兄子吕禄为赵王，追尊禄父建成康侯释之为赵昭王。

 　　九月，燕灵王建薨；有美人子，太后使人杀之。国除。</font><font size=4px color="#009090"><font size=4px>〔高祖初封卢绾于燕，绾入匈奴，乃立建为燕王。美人子，美人所生之子也。〕</font></font><font size=4px>

 　　遣隆虑侯周灶将兵击南越。</font><font size=4px color="#009090"><font size=4px>〔班志，隆虑县属河内郡；至后汉，避殇帝讳，改曰林虑。虑，音闾。〕</font></font><font size=4px>

 　　八年（辛酉，公元前一八零年）

 　　冬，十月，辛丑，立吕肃王子东平侯通为燕王；</font><font size=4px color="#009090"><font size=4px>〔东平，地名，在济东；宣帝甘露二年为东平国。〕</font></font><font size=4px>封通弟庄为东平侯。

 　　三</font><font size=4px color="#009090"><font size=4px>〔张："三"上脱"春"字。〕</font></font><font size=4px>月，太后祓，还，过轵道，</font><font size=4px color="#009090"><font size=4px>〔师古曰：祓者，除恶之祭。祓，音废，又敷勿翻。〕</font></font><font size=4px>见物如苍犬，撠太后掖，</font><font size=4px color="#009090"><font size=4px>〔师古曰：撠，谓拘持之也。撠，音戟。拘，居足翻。掖，与腋同。〕</font></font><font size=4px>忽不复见。卜之，云"赵王如意为祟"。</font><font size=4px color="#009090"><font size=4px>〔祟，虽遂翻，神祸也，鬼厉也。〕</font></font><font size=4px>太后遂病掖伤。

 　　太后为外孙鲁王偃年少孤弱，</font><font size=4px color="#009090"><font size=4px>〔偃，张敖子。为，子伪翻。〕</font></font><font size=4px>夏，四月，丁酉，封张敖前姬两子侈为新都侯，</font><font size=4px color="#009090"><font size=4px>〔班志，新都县属南阳郡。〕</font></font><font size=4px>寿为乐昌侯，</font><font size=4px color="#009090"><font size=4px>〔徐广曰：乐昌，今细阳之池阳乡。余据班志，细阳县属汝南郡；又东郡有乐昌县。考异曰：史记惠景间侯者表"新都"作"信都"；"寿"作"受"。今从本纪。〕</font></font><font size=4px>以辅鲁王。又封中大谒者张释为建陵侯，</font><font size=4px color="#009090"><font size=4px>〔如淳曰：灌婴为中谒者，后常以阉人为之；诸官加中者，多阉人也。班志，建陵县属东海郡。〕</font></font><font size=4px>以其劝王诸吕，赏之也。

 　　江、汉水溢，流万余家。

 　　秋，七月，太后病甚，乃令赵禄为上将军，居北军；吕王产居南军。</font><font size=4px color="#009090"><font size=4px>〔班表：中垒校尉掌北军垒门。外又有中尉掌徼循京师，属官有中垒、寺互等令、丞。至后汉始置北军中候，掌监五营。刘昭注曰：旧有中垒校尉，领北军营垒之事；中兴，省中垒，但置中候以监五营。又据班表：中垒以下八校尉，皆武帝置。意者武帝以前，北军属中尉，故领中垒令、丞等官；南军盖卫尉所统。班表：卫尉掌宫门卫屯兵。周勃之入北军也，尚有南军。乃先使曹窋告卫尉毋入吕产殿门，然后使朱虚逐产，杀之未央宫郎中府吏厕中，以此知南军属卫尉也。〕</font></font><font size=4px>太后诫产、禄曰："吕氏之王，大臣弗平。我即崩，帝年少，大臣恐为变。必据兵卫宫，慎毋送丧，为人所制！"辛巳，太后崩，遗诏：大赦天下，以吕王产为相国，以吕禄女为帝后。高后已葬，以左丞相审食其为帝太傅。</font><font size=4px color="#009090"><font size=4px>〔考异曰：史记将相表："八年七月辛巳，食其为太傅；""九月丙戌，复为丞相；后九月免。"汉书公卿表："七年七月辛巳，食其为太傅；""八年九月，复为丞相；后九月免。"以长历推之：八年七月无辛巳，九月无丙戌，闰月群臣代邸上议，无食其名。二表皆误，今从史记本纪，免相在此月。本纪又云："八月壬戌，食其复为左丞相。"亦误。〕</font></font><font size=4px>

 　　诸吕欲为乱，畏大臣绛、灌等，未敢发。朱虚侯以吕禄女为妇，故知其谋，乃阴令人告其兄齐王，欲令发兵西，朱虚侯、东牟侯为内应，以诛诸吕，立齐王为帝。齐王乃与其舅驷钧、郎中令祝午、中尉魏勃阴谋发兵。齐相召平弗听。</font><font size=4px color="#009090"><font size=4px>〔班表：诸侯王，高祖初置有太傅辅王，内史治国民，中尉掌武职，丞相统众官，如汉朝。景帝中五年，令诸侯王不得复治国，天子为置吏，改丞相曰相。武帝分汉内史为左右，后又更右为京兆尹，左为冯翊，中为执金吾，郎中令为光禄勋；故王国如故，损其郎中令秩千石；改太仆曰仆，秩亦千石。成帝绥和元年，更令相治民如郡太守，中尉如郡都尉。康曰：广陵人召平与东陵侯召平及此召平，凡三人。此召平之子奴，以平死事封黎侯，见功臣表。召，与邵同。姓谱：驷，郑七穆驷氏之后。祝，周武王封黄帝之后于祝，后以为氏。〕</font></font><font size=4px>八月，丙午，齐王欲使人诛相；相闻之，乃发卒卫王宫。魏勃绐邵</font><span class="h"><font size=4px>【章：甲十五行本"邵"作"召"；乙十一行本同；孔本同。】</font></font><font size=4px>平曰："王欲发兵，非有汉虎符验也。</font><font size=4px color="#009090"><font size=4px>〔应劭曰：铜虎符第一至第五，国家当发兵，遣使者至郡合符，符合乃听受之。张晏曰：符以代古之圭璋，从简易也。予据史记文帝纪："三年九月，初与郡国守相铜虎符。"既有"初"字，则前乎文帝之时当未有铜虎符也。召平、魏勃事在三年之前，何缘有虎符发兵！班史于文纪三年，只书"初与郡守为铜虎符"，汰去"国相"二字。温公则但书勃语于此，而文纪不复书，岂亦有疑于此邪？〕</font></font><font size=4px>而相君围王固善，勃请为君将兵卫王。"</font><font size=4px color="#009090"><font size=4px>〔为，于伪翻。〕</font></font><font size=4px>召平信之。勃既将兵，遂围相府；召平自杀。于是齐王以驷钧为相，魏勃为将军，祝午为内史，悉发国中兵。

 　　使祝午东诈琅邪王曰：</font><font size=4px color="#009090"><font size=4px>〔琅邪王，刘泽也。三年，割齐琅邪封之。〕</font></font><font size=4px>"吕氏作乱，齐王发兵欲西诛之。齐王自以年少，不习兵革之事，愿举国委大王。大王，自高帝将也；</font><font size=4px color="#009090"><font size=4px>〔言泽自高帝时为将。〕</font></font><font size=4px>请大王幸之临菑，见齐王计事。"</font><font size=4px color="#009090"><font size=4px>〔临菑，即古营丘，齐国所都。〕</font></font><font size=4px>琅邪王信之，西驰见齐王。齐王因留琅邪王，而使祝午尽发琅邪国兵，并将之。</font><font size=4px color="#009090"><font size=4px>〔考异曰：史记泽世家、汉书传，皆以为泽与齐王合谋；盖误。今从史记吕后本纪、齐王世家、汉书吕后纪、齐王传。〕</font></font><font size=4px>琅邪王说齐王曰："大王，高皇帝适长孙也，当立；</font><font size=4px color="#009090"><font size=4px>〔适，读曰嫡。齐王襄，悼惠王之子，高帝之长孙也。长，知两翻；下同。〕</font></font><font size=4px>今诸大臣狐疑未有所定；而泽于刘氏最为长年，大臣固待泽决计。今大王留臣，无为也，不如使我入关计事。"齐王以为然，乃益具车送琅邪王。琅邪王既行，齐遂举兵西攻济南；</font><font size=4px color="#009090"><font size=4px>〔济南本属齐，元年割以封吕台；台卒，产嗣封。〕</font></font><font size=4px>遗诸侯王书，</font><font size=4px color="#009090"><font size=4px>〔遗，于季翻。〕</font></font><font size=4px>陈诸吕之罪，欲举兵诛之。

 　　相国吕产等闻之，乃遣颍阴侯灌婴将兵击之。</font><font size=4px color="#009090"><font size=4px>〔班志，颍阴县属颍川郡。〕</font></font><font size=4px>灌婴至荥阳，谋曰："诸吕拥兵关中，欲危刘氏而自立。今我破齐还报，此益吕氏之资也。"乃留屯荥阳，使使谕齐王及诸侯与连和，以待吕氏变，共诛之。齐王闻之，乃还兵西界待约。

 　　当是时，济川王太、淮阳王武、常山王朝及鲁王张偃皆年少，未之国，居长安；赵王禄、梁王产各将兵居南、北军；皆吕氏之人也。列侯群臣莫自坚其命。

 　　太尉绛侯勃不得主兵。曲周侯郦商老病，</font><font size=4px color="#009090"><font size=4px>〔班志，曲周县属广平国。〕</font></font><font size=4px>其子寄与吕禄善。绛侯乃与丞相陈平谋，使人劫郦商，令其子寄往绐说吕禄曰："高帝与吕后共定天下，刘氏所立九王，</font><font size=4px color="#009090"><font size=4px>〔楚王交，高祖弟。代王恒、淮南王长，高祖子。吴王濞，高祖侄。琅邪王泽，刘氏疏属。齐王襄，高祖孙。常山王朝、淮阳武、济川王太，惠帝子。说，式芮翻。〕</font></font><font size=4px>吕氏所立三王，</font><font size=4px color="#009090"><font size=4px>〔梁王吕产，赵王吕禄，燕王吕通也。〕</font></font><font size=4px>皆大臣之议，事已布告诸侯，</font><span class="h"><font size=4px>【章：甲十五行本重"诸侯"二字；乙十一行本同；孔本同；张校同。】</font></font><font size=4px>皆以为宜。今太后崩，帝少，而足下佩赵王印，不急之国守藩，乃为上将，将兵留此，为大臣诸侯所疑。足下何不归将印，以兵属太尉；</font><font size=4px color="#009090"><font size=4px>〔属，之欲翻；下同。〕</font></font><font size=4px>请梁王归相国印，与大臣盟而之国。齐兵必罢，大臣得安，足下高枕而王千里，此万世之利也。"</font><font size=4px color="#009090"><font size=4px>〔而王，于况翻。〕</font></font><font size=4px>吕禄信然其计，欲以兵属太尉；使人报吕产及诸吕老人，或以为便，或曰不便，计犹豫未有所决。

 　　吕禄信郦寄，时与出游猎，过其姑吕媭。媭大怒曰：</font><font size=4px color="#009090"><font size=4px>〔媭，吕后之妹，樊哙之妻；于禄，姑也。过，工禾翻。〕</font></font><font size=4px>"若为将而弃军，吕氏今无处矣！"乃悉出珠玉、宝器散堂下，曰："毋为他人守也！"

 　　九月，庚申旦，</font><font size=4px color="#009090"><font size=4px>〔考异曰：史记本纪，"八月庚申旦"上有"八月丙午"。汉书高后纪亦云"八月庚申"。今以长历推之，下"八月"当为"九月"。〕</font></font><font size=4px>平阳侯窋行御史大夫事，见相国产计事。郎中令贾寿使从齐来，</font><font size=4px color="#009090"><font size=4px>〔姓谱：周康王封唐叔虞少子公明于贾城，子孙以国为氏。又，晋大夫贾季食邑于贾，其后以邑为氏。〕</font></font><font size=4px>因数产曰："王不早之国；今虽欲行，尚可得耶！"</font><font size=4px color="#009090"><font size=4px>〔数，所具翻。〕</font></font><font size=4px>具以灌婴与齐、楚合从欲诛诸吕告产，</font><font size=4px color="#009090"><font size=4px>〔师古曰：齐、楚俱在山东，连兵西乡，欲诛诸吕，亦犹六国为从以敌秦，故谓之合从也。从，子容翻。〕</font></font><font size=4px>且趣产急入宫。</font><font size=4px color="#009090"><font size=4px>〔趣，读曰促。〕</font></font><font size=4px>平阳侯颇闻其语，驰告丞相、太尉。

 　　太尉欲入北军，不得入。襄平侯纪尚符节，乃令持节矫内太尉北军。</font><font size=4px color="#009090"><font size=4px>〔班志，襄平县属辽东郡。张晏曰：纪通，纪信子也。尚，主也；今符节令也。晋灼曰：纪信焚死，不见其后。功臣表云：通，纪成之子，以成死事故封侯。贡父曰：汉祖以善用人得天下，岂忘纪信之功哉！疑成者，即信之一名也。通尚符节，故使持节矫以帝命内勃北军。内，读曰纳。〕</font></font><font size=4px>太尉复令郦寄与典客刘揭先说吕禄曰：</font><font size=4px color="#009090"><font size=4px>〔复，扶又翻。班志：典客，秦官，掌诸侯、归义蛮夷；景帝中六年，更名大行令；武帝太初元年，更名大鸿胪。揭，音竭。〕</font></font><font size=4px>"帝使太尉守北军，欲足下之国。急归将印，辞去！不然，祸且起。"吕禄以为郦况不欺己，遂解印属典客，而以兵授太尉。太尉至军，吕禄已去。太尉入军门，行令军中曰："为吕氏右袒，为刘氏左袒！"</font><font size=4px color="#009090"><font size=4px>〔师古曰：袒者，脱衣袖而肉袒也；左、右袒者，偏脱其一耳。袒，徒旱翻。郑氏注觐礼云：凡为礼事者左袒；若请罪待刑则右袒。〕</font></font><font size=4px>军中皆左袒。太尉遂将北军；然尚有南军。丞相平乃召朱虚侯章佐太尉；太尉令朱虚侯监军门，</font><font size=4px color="#009090"><font size=4px>〔监，古衔翻。〕</font></font><font size=4px>令平阳侯告卫尉："毋入相国产殿门！"</font><font size=4px color="#009090"><font size=4px>〔卫尉，掌宫门卫屯兵。平阳侯时为御史大夫，盖将丞相之命以告卫尉，使毋纳产也。〕</font></font><font size=4px>

 　　吕产不知吕禄已去北军，乃入未央宫，欲为乱。至殿门，弗得入，徘徊往来。平阳侯恐弗胜，驰语太尉。</font><font size=4px color="#009090"><font size=4px>〔语，牛倨翻。〕</font></font><font size=4px>太尉尚恐不胜诸吕，未敢公言诛之，乃谓朱虚侯曰："急入宫卫帝！"朱虚侯请卒，太尉予卒千余人。</font><font size=4px color="#009090"><font size=4px>〔予，读曰与。〕</font></font><font size=4px>入未央宫门，见产廷中。日哺时，</font><font size=4px color="#009090"><font size=4px>〔申时食为哺。哺，奔谟翻。〕</font></font><font size=4px>遂击产；产走。天风大起，以故其从官乱，莫敢斗；逐产，杀之郎中府吏厕中。</font><font size=4px color="#009090"><font size=4px>〔如淳曰：郎中令，掌宫殿门户，故府在宫中。从，才用翻。〕</font></font><font size=4px>朱虚侯已杀产，帝命谒者持节劳朱虚侯。</font><font size=4px color="#009090"><font size=4px>〔劳，力到翻。〕</font></font><font size=4px>朱虚侯欲夺其节，谒者不肯。朱虚侯则从与载，因节信驰走，</font><font size=4px color="#009090"><font size=4px>〔师古曰：因谒者所持之节，用为信也。章与谒者同车，故为门者所信，得入长乐宫。〕</font></font><font size=4px>斩长乐卫尉吕更始。</font><font size=4px color="#009090"><font size=4px>〔更，工衡翻。〕</font></font><font size=4px>还，驰入北军报太尉，太尉起拜贺。朱虚侯曰："所患独吕产；今已诛，天下定矣！"遂遣人分部悉捕诸吕男女，无少长皆斩之。</font><font size=4px color="#009090"><font size=4px>〔分，扶问翻。〕</font></font><font size=4px>辛酉，捕斩吕禄而笞杀吕媭，使人诛燕王吕通而废鲁王张偃。戊辰，徙济川王王梁。</font><font size=4px color="#009090"><font size=4px>〔吕产既诛，故徙太王梁。〕</font></font><font size=4px>遣朱虚侯章以诛诸吕事告齐王，令罢兵。

 　　灌婴在荥阳，闻魏勃本教齐王举兵，使使召魏勃至，责问之。勃曰："失火之家，岂暇先言丈人而后救火乎！"因退立，股战而栗，</font><font size=4px color="#009090"><font size=4px>〔师古曰：言以社稷将危，故举兵而正之，不暇待有诏命也。股，脚也。战者，惧之甚也。栗，与栗同。〕</font></font><font size=4px>恐不能言者，终无他语。灌将军熟视笑曰："人谓魏勃勇；妄庸人耳，何能为乎！"乃罢魏勃。灌婴兵亦罢荥阳归。

 　　班固赞曰：孝文时，天下以郦寄为卖友。</font><font size=4px color="#009090"><font size=4px>〔言寄与禄友善，诡说之出游，因夺其兵而诛之，是寄卖友也。〕</font></font><font size=4px>夫卖友者，谓见利而忘义也。若寄父为功臣而又执劫；虽摧吕禄以安社稷，谊存君亲可也。</font><font size=4px color="#009090"><font size=4px>〔师古曰：周勃劫其父，令其子行说。予谓劫者，劫质也。盖劫寄父商为质，谕以不行说禄将杀之也。盖当时皆以寄为卖友，故固发明父子、朋友各有其伦，为人臣子者当知所缓急先后也。〕</font></font><font size=4px>

 　　诸大臣相与阴谋曰："少帝及梁、淮阳、恒山王，皆非真孝惠子也；吕后以计诈名他人子，杀其母养后宫，令孝惠子之，立以为后及诸王，以强吕氏。令皆已夷灭诸吕，而所立即长，用事，吾属无类矣！</font><font size=4px color="#009090"><font size=4px>〔长，知两翻；下同。〕</font></font><font size=4px>不如视诸王最贤者立之。"或言："齐王，高帝长孙，可立也。"大臣皆曰："吕氏以外家恶而几危宗庙，乱功臣。</font><font size=4px color="#009090"><font size=4px>〔几，居衣翻。〕</font></font><font size=4px>今齐王舅驷钧，虎而冠；</font><font size=4px color="#009090"><font size=4px>〔言驷钧恶戾，如虎而着冠。〕</font></font><font size=4px>即立齐王，复为吕氏矣。代王方今高帝见子最长，仁孝宽厚；太后家薄氏谨良。</font><font size=4px color="#009090"><font size=4px>〔言高帝见在诸子惟代王为最长也。见，贤遍翻。代王，高帝姬薄氏所生。薄姓，战国已有之；风俗通：卫有贤人薄疑。〕</font></font><font size=4px>且立长固顺，况以仁孝闻天下乎！"乃相与共阴使人召代王。

 　　代王问左右，郎中令张武等曰："汉大臣皆故高帝时大将，习兵，多谋诈。此其属意非止此也，</font><font size=4px color="#009090"><font size=4px>〔师古曰：言常有异志也。属意，犹言注意也。属，音之欲翻。〕</font></font><font size=4px>特畏高帝、吕太后威耳。今已诛诸吕，新啑血京师，</font><font size=4px color="#009090"><font size=4px>〔索隐曰：汉书作"喋"，音跕，丁牒翻。陈汤、杜业皆言"喋血"，无盟歃事。广雅曰：喋，履也。予据类篇：啑字有色甲、色洽二翻。既从啑字音义，当与歃同；若从喋字，则有履之义。公羊传曰：京，大也；师，众也：天子之居，必以众大之辞言之。〕</font></font><font size=4px>此以迎大王为名，实不可信。愿大王称疾毋往，以观其变。"中尉宋昌进曰："群臣之议皆非也。夫秦失其政，诸侯、豪桀并起，人人自以为得之者以万数，然卒践天子之位者，刘氏也；</font><font size=4px color="#009090"><font size=4px>〔卒，子侐翻；下问。〕</font></font><font size=4px>天下绝望，一矣。高帝封王子弟地，犬牙相制，此所谓磐石之宗也；</font><font size=4px color="#009090"><font size=4px>〔师古曰：言地形如犬之牙，交而相入也。石大而下平，磐据地面，不可得而移动，故以为喻也。王，于况翻。〕</font></font><font size=4px>天下服其强，二矣。汉兴，除秦苛政，约法令，施德惠，人人自安，难动摇，三矣。夫以吕太后之严，立诸吕为三王，擅权专制；然而太尉以一节入北军一呼，</font><font size=4px color="#009090"><font size=4px>〔呼，火故翻。〕</font></font><font size=4px>士皆左袒，为刘氏，叛诸吕，卒以灭之。此乃天授，非人力也。今大臣虽欲为变，百姓弗为使，</font><font size=4px color="#009090"><font size=4px>〔为，于伪翻。使，如字。〕</font></font><font size=4px>其党宁能专一邪！方今内有朱虚、东牟之亲，外畏吴、楚、淮阳、琅邪、齐、代之强。</font><font size=4px color="#009090"><font size=4px>〔"淮阳"，史记作"淮南"，当从之。〕</font></font><font size=4px>方今高帝子，独淮南王与大王；大王又长，</font><font size=4px color="#009090"><font size=4px>〔长，知两翻。〕</font></font><font size=4px>贤圣仁孝闻于天下，</font><font size=4px color="#009090"><font size=4px>〔闻，音问。〕</font></font><font size=4px>故大臣因天下之心而欲迎立大王。大王勿疑也！"代王报太后计之，犹豫未定。卜之，兆得大横，</font><font size=4px color="#009090"><font size=4px>〔应劭曰：龟曰兆，筮曰卦。卜者以荆灼龟，文正横也。〕</font></font><font size=4px>占曰："大横庚庚，余为天王，夏启以光。"</font><font size=4px color="#009090"><font size=4px>〔服虔曰：庚庚，横貌。李奇曰：庚庚，其繇文也。占，谓其繇也。张晏曰：先是五帝官天下，老则嬗贤；至夏启始传嗣，能光先君之业。文帝亦袭父迹，言似启也。师古曰：繇，丈救翻，本作 "籀"。籀，书也。谓读卜词。孔颖达曰：兆者，龟之亹坼；繇者，卜之文辞。〕</font></font><font size=4px>代王曰："寡人固已为王矣，又何王？"卜人曰："所谓天王者，乃天子也。"于是代王遣太后弟薄昭往见绛侯，绛侯等具为昭言所以迎立王意。</font><font size=4px color="#009090"><font size=4px>〔为，于伪翻。〕</font></font><font size=4px>薄昭还报曰："信矣，毋可疑者。"</font><font size=4px color="#009090"><font size=4px>〔毋，与无通。〕</font></font><font size=4px>代王乃笑谓宋昌曰："果如公言。"

 　　乃命宋昌参乘，</font><font size=4px color="#009090"><font size=4px>〔师古曰：戎事则称车右，其余则曰参乘。参者，三也，盖取三人为义。乘，绳证翻。〕</font></font><font size=4px>张武等六人乘传，从诣长安。至高陵，休止，</font><font size=4px color="#009090"><font size=4px>〔传，株恋翻。班志，高陵县属左冯翊。括地志：高陵故城在雍州高陵县西一里。从，才用翻。〕</font></font><font size=4px>而使宋昌先驰之长安观变。昌至渭桥，</font><font size=4px color="#009090"><font size=4px>〔苏林曰：渭桥，在长安北三里。索隐曰：咸阳宫在渭北，兴乐宫在渭南，秦昭王通两宫之间作渭桥，长三百八十步。关中记云：石柱以北属扶风，石柱以南属京兆。〕</font></font><font size=4px>丞相以下皆迎。昌还报。代王驰至渭桥，群臣拜谒称臣，代王下车答拜。太尉勃进曰："愿请闲。"</font><font size=4px color="#009090"><font size=4px>〔包恺曰：闲，音闲；言欲向空闲处。师古曰：闲，容也，犹今言中闲也；请容暇之顷，当有所陈，不欲于众中显论也。他皆类此。〕</font></font><font size=4px>宋昌曰："所言公，公言之；所言私，王者无私。"太尉乃跪上天子玺、符。</font><font size=4px color="#009090"><font size=4px>〔上，时掌翻。〕</font></font><font size=4px>代王谢曰："至代邸而议之。"

 　　后九月，己酉晦，代王至长安，舍代邸，群臣从至邸。丞相陈平等皆再拜言曰："子弘等皆非孝惠子，不当奉宗庙。大王，高帝长子，宜为嗣。</font><font size=4px color="#009090"><font size=4px>〔长，知两翻。〕</font></font><font size=4px>愿大王即天子位！"代王西乡让者三，南乡让者再，</font><font size=4px color="#009090"><font size=4px>〔如淳曰：让群臣也。或曰：宾主位东西面，君臣位南北面；故西乡坐三让不受，群臣犹称宜，乃更南乡坐，示变即君位之渐也。余谓如说以代王南乡坐为即君位之渐，恐非代王所以再让之意。盖王入代邸而汉廷群臣继至，王以宾主礼接之，故西乡；群臣劝进，王凡三让，群臣遂扶王正南之位，王又让者再；则南乡非王之得已也，群臣扶之使南乡耳。遽以为南乡坐，可乎！乡，读曰向。〕</font></font><font size=4px>遂即天子位；群臣以礼次侍。

 　　东牟侯兴居曰："诛吕氏，臣无功，请得除宫。"</font><font size=4px color="#009090"><font size=4px>〔除宫，清宫也。应劭曰：旧典，天子行幸，所至必遣静室令先按行清净殿中，以备非常。余谓此时群臣虽奉帝即位，而少帝犹居禁中，盖有所屏除也。〕</font></font><font size=4px>乃与太仆汝阴侯滕公入宫，前谓少帝曰："足下非刘氏子，不当立！"乃顾麾左右执戟者掊兵罢去；</font><font size=4px color="#009090"><font size=4px>〔掊，芳遇翻。类篇曰：顿也。〕</font></font><font size=4px>有数人不肯去兵，宦者令张释谕告，亦去兵。</font><font size=4px color="#009090"><font size=4px>〔班表：宦者令属少府。张释，即大谒者、封建陵侯者，释本宦者，故兼是官。去羌吕翻。〕</font></font><font size=4px>滕公乃召乘舆车载少帝出。</font><font size=4px color="#009090"><font size=4px>〔康曰：天子以天下为家，不以宫室为常处。当乘舆以行天下，故托乘舆言。余谓康说乘舆本不与古义相悖；但此所谓乘舆车，不当以此解之。汉乘舆之制：轮，朱班，重牙，贰毂，两辖。金薄缪龙为舆倚较，文虎伏轼，龙首衔轭。左右吉阳筩，鸾雀立衡。為虡文画輈，羽盖华蚤。建大旗十二斿，画日月升龙。驾六马，象镳镂锡金鍐方釳。插翟尾，朱兼繁缨，赤罽易茸，金就十有二。左纛以牦牛尾为之，在左騑马轭上，大如斗。此即法驾。文帝已位，少帝安得乘此出宫乎！沈约礼志云：魏、晋御小出，多乘舆车。舆车，今之小舆。滕公职为太仆，与东牟侯除官，亦无缘召乘舆、金根以载少帝。意者此舆车盖天子常所乘舆车，即魏、晋间小舆也。〕</font></font><font size=4px>少帝曰："欲将我安之乎？"滕公曰："出就舍。"舍少府、乃奉天子法驾迎代王于邸，</font><font size=4px color="#009090"><font size=4px>〔汉官仪：天子卤簿有大驾、法驾、小驾。大驾，公卿奉引，大将军骖乘，属车八十一乘。法驾，公卿不在卤簿中，惟京兆尹、执金吾、长安令奉引，侍中骖乘，属车三十六乘。蔡邕曰：法驾，乘金根车，驾六马，有五时副车，驾四马；侍中骖乘，属车三十六乘。沈约礼志：汉制：乘舆金根车，轮皆朱班、重毂、两辖、飞軨。毂外复有毂，施辖，其外复设辖，铜贯其中。飞軨以赤油为之，广八寸，长注地，系轴头，谓之飞軨。金，金薄缪龙为舆倚较。较在箱上，虡文画藩；藩，箱也。文虎伏轼，鸾雀立衡，虡文画辕。翠羽盖，黄裹，所谓黄屋也。金华施橑末，建太常十二斿，画日月升龙，驾六黑马，施十二鸾、金为叉髦，插以翟尾。又加左纛，所谓左纛舆也。路，如周玉路之制。应劭汉官卤簿图：乘舆大驾，则御凤凰车，以金根为副，又五色安车、五色立车各五乘，建龙旗，驾四车，施八鸾，余如金根之制，犹周金路也。车各如方色，所谓五时副车。白马者，朱其鬣。安车者、坐乘。又有建华盖九重甘泉卤簿者，道车五乘，游车九乘，在乘舆车前。又有象车，最在前、试桥道。宋明帝时，建安王休仁议曰：秦改周辂制为金根，通以金薄周匝四面；汉、魏、二晋，因循莫改。〕</font></font><font size=4px>报曰："宫谨除。"代王即夕入未央宫。有谒者十人持戟卫端门，</font><font size=4px color="#009090"><font size=4px>〔郎、谒者皆执戟以宿卫宫殿。前所书少帝左右执戟者，亦中郎、郎中、谒者之官也。端门，未央宫前殿之正南门也。〕</font></font><font size=4px>曰："天子在也，足下何为者而入！"代王乃谓太尉。太尉往谕，谒者十人皆掊兵而去，代王遂入。夜，拜宋昌为卫将军，</font><font size=4px color="#009090"><font size=4px>〔班表：前、后、左、右将军，皆周末官，秦因之，汉不常置。蔡质汉仪：汉兴，置大将军、骠骑将军，位次丞相；车骑将军、卫将军、左、右、前、后将军，皆金紫，位次上卿。余据大将军始于灌婴，骠骑、车骑、左、右、前、后将军，景、武之后方有其官；卫将军则始置于此。〕</font></font><font size=4px>镇抚南北军；以张武为郎中令，行殿中。</font><font size=4px color="#009090"><font size=4px>〔行，谓案行也。行，下更翻。〕</font></font><font size=4px>有司分部诛灭梁、淮阳、恒山王及少帝于邸。</font><font size=4px color="#009090"><font size=4px>〔分，扶问翻。〕</font></font><font size=4px>文帝还坐前殿，夜，下诏书赦天下。

 　　太宗孝文皇帝上</font><font size=4px color="#009090"><font size=4px>〔荀悦曰：讳"恒"之字曰"常"，高祖中子也。母曰薄姬。礼，祖有功而宗有德。汉之子孙，以为功莫盛于高帝，故为帝者太祖庙；德莫盛于文帝，故为帝者太宗之庙。自唐以来，诸帝庙号莫不称宗，而此义泯矣。諡法：经纬天地曰文。〕</font></font><font size=4px>

 　　元年（壬戌，公元前一七九年）

 　　冬，十月，庚戌，徙琅邪王泽为燕王；封赵幽王子遂为赵王。</font><font size=4px color="#009090"><font size=4px>〔泽以吕后七年自营陵侯封琅邪王。齐王起兵诛诸吕，泽失国，西至京师，与大臣共立帝，以功徙封燕王。赵王友幽死于吕后七年，徙梁王恢王赵，恢寻以逼死，以其国封吕禄。禄诛，乃复封友长子遂为赵王。〕</font></font><font size=4px>

 　　陈平谢病；上问之，平曰："高祖时，勃功不如臣，及诛诸吕，臣功亦不如勃；愿以右丞相让勃。"十一月，辛巳，上徙平为左丞相，太尉勃为右丞相，大将军灌婴为太尉。诸吕所夺齐、楚故地，皆复与之。</font><font size=4px color="#009090"><font size=4px>〔吕后封吕台为吕王，得梁地，夺齐、楚之地以传益之。〕</font></font><font size=4px>

 　　论诛诸吕功，右丞相勃以下益户、赐金各有差。绛侯朝罢趋出，意得甚；上礼之恭，常目送之。</font><font size=4px color="#009090"><font size=4px>〔上礼勃恭甚，其罢朝也，常目送之；待其既出，然后肆体自如。朝，直翻；下同。〕</font></font><font size=4px>郎中安陵袁盎谏曰：</font><font size=4px color="#009090"><font size=4px>〔安陵属右扶风，惠帝所起陵邑。按姓谱：辕、袁、爰三姓皆出陈辕涛涂之后。按史记作"爰盎"，汉书作"袁盎"，则"袁"、"爰"通也。〕</font></font><font size=4px>"诸吕悖逆，大臣相与共诛之。</font><font size=4px color="#009090"><font size=4px>〔悖，蒲内翻。〕</font></font><font size=4px>是时丞相为太尉，本兵柄，适会其成功。今丞相如有骄主色，</font><font size=4px color="#009090"><font size=4px>〔如，似也。〕</font></font><font size=4px>陛下谦让；臣主失礼，窃为陛下弗取也！"</font><font size=4px color="#009090"><font size=4px>〔为，于伪翻；下同。〕</font></font><font size=4px>后朝，上益庄，丞相益畏。

 　　十二月，诏曰："法者，治之正也。</font><font size=4px color="#009090"><font size=4px>〔治，直吏翻。〕</font></font><font size=4px>今犯法已论，而使无罪之父母、妻子、同产坐之，及为收帑，朕甚不取其除收帑诸相坐律令！"</font><font size=4px color="#009090"><font size=4px>〔应劭曰：帑，子也。秦法：一人有罪，并坐其室家。今除此律。帑，音奴。〕</font></font><font size=4px>

 　　春，正月，有司请蚤建太子。上曰："朕既不德，纵不能博求天下贤圣有德之人而禅天下焉，而曰豫建太子，是重吾不德也；其安之！"</font><font size=4px color="#009090"><font size=4px>〔师古曰：重，谓增益也。安，犹徐也；言不宜汲汲耳。重，直用翻；他皆类此。〕</font></font><font size=4px>有司曰："豫建太子，所以重宗庙、社稷，不忘天下也。"上曰："楚王，季父也；吴王，兄也；淮南王，弟也：岂不豫哉？今不选举焉，而曰必子；人其以朕为忘贤有德者而专于子，非所以优</font><span class="h"><font size=4px>【章：甲十五行本"优"作"忧"；乙十一行本同；孔本同；退斋校同。】</font></font><font size=4px>天下也！"有司固请曰："古者殷、周有国，治安皆千余岁，用此道也；</font><font size=4px color="#009090"><font size=4px>〔师古曰：所以能尔者，以承嗣相传故也。治，直吏翻。〕</font></font><font size=4px>立嗣必子，所从来远矣。高帝平天下为太祖，子孙嗣世世不绝，今释宜建</font><font size=4px color="#009090"><font size=4px>〔释，舍也。宜建，谓嗣也。〕</font></font><font size=4px>而更选于诸侯及宗室，非高高之志也。更议不宜。</font><font size=4px color="#009090"><font size=4px>〔师古曰：不当更议。〕</font></font><font size=4px>子启最长，</font><font size=4px color="#009090"><font size=4px>〔启，景帝名。长，知两翻。〕</font></font><font size=4px>纯厚慈仁，请建以为太子。"上乃许之。

 　　三月，立太子母窦氏为皇后。</font><font size=4px color="#009090"><font size=4px>〔春秋之法，母以子贵。风俗通：夏帝相遭有穷氏之难，其妃方娠，逃出自窦而生少康，其后氏焉。〕</font></font><font size=4px>皇后，清河观津人。</font><font size=4px color="#009090"><font size=4px>〔班志，观津县属信都国，清河郡无观津。盖信都、清河本皆赵地，景帝二年为广川国，四年为信都郡，而清河郡则高帝置；此在未分置之前，故系之清河。杜佑曰：汉观津县在德州蓨县东北。〕</font></font><font size=4px>有弟广国，字少君，幼为人所略卖，传十余家，</font><font size=4px color="#009090"><font size=4px>〔传，直恋翻。〕</font></font><font size=4px>闻窦后立，乃上书自陈。召见，验问，得实，乃厚赐田宅、金钱，与兄长君家于长安。绛侯、灌将军等曰："吾属不死，命乃且县此两人。</font><font size=4px color="#009090"><font size=4px>〔县，读曰悬。〕</font></font><font size=4px>两人所出微，不可不为择师傅、宾客；又复效吕氏，大事也！"于是乃选士之有节行者与居。</font><font size=4px color="#009090"><font size=4px>〔为，于伪翻。行，下孟翻。〕</font></font><font size=4px>窦长君、少君由此为退让君子，不敢以尊贵骄人。</font><font size=4px color="#009090"><font size=4px>〔观绛、灌所以处二窦，后世大臣以文义自持者，其智识及此乎！〕</font></font><font size=4px>

 　　诏振贷鳏、寡、孤、独、穷困之人。</font><font size=4px color="#009090"><font size=4px>〔师古曰：振，起也，为给贷之，令其存立也。诸振救、振赡，其义皆同。今流俗作字从"贝"者，非也，自别有训。贷，吐戴翻。〕</font></font><font size=4px>又令："八十已上，月赐米、肉、酒；九十已上，加赐帛、絮。赐物当禀鬻米者，</font><font size=4px color="#009090"><font size=4px>〔禀，给也。鬻，读曰粥，之六翻，糜。〕</font></font><font size=4px>长吏阅视，丞若尉致；</font><font size=4px color="#009090"><font size=4px>〔师古曰：长吏，县之令、长也。若者，豫及之辞；致者，送至也；或丞、或尉自致之也。班表：县令、长皆秦官，掌治其县。万户以上为令，秩千石至六百石；减万户为长，秩五百石至三百石；皆有丞、尉，秩四百石至二百石；是为长吏。长，知两翻。〕</font></font><font size=4px>不满九十，啬夫、令史致；</font><font size=4px color="#009090"><font size=4px>〔汉制：十里一亭，十亭一乡。乡有啬夫，职听讼、收赋税。风俗通曰：啬者，省也；夫，赋也；言消息百姓，均其赋役。又汉制：县长吏百石以下有所谓斗食佐史。汉官云：斗食佐史，即斗食令史。〕</font></font><font size=4px>二千石遣都使循行，不称者督之。"</font><font size=4px color="#009090"><font size=4px>〔苏林曰：取其都吏有德也。如淳曰：律说：都吏，今督邮是也。闲惠晓事，即为文无害都吏。师古曰：如说是。其循行有不如诏意者，二千石察视责罚之。行，下孟翻。称，尺证翻。〕</font></font><font size=4px>

 　　楚元王交薨。

 　　夏，四月，齐、楚地震，二十九山同日崩，大水溃出。

 　　时有献千里马者。帝曰："鸾旗在前，</font><font size=4px color="#009090"><font size=4px>〔刘昭志：乘舆大驾、法驾，前驱有九斿、云</font><img src="pic/01.jpg" alt="" width="22" height="26"><font size=4px>、凤凰闟戟、皮轩、鸾旗，皆大夫载。鸾旗者，编羽毛，列系幢旁；民或谓之鸡翘，非也。胡广曰：鸾旗，以铜作鸾鸟车衡上。与本志不同。晋志曰：鸾旗车，驾四马，先辂所载也。〕</font></font><font size=4px>属车在后，</font><font size=4px color="#009090"><font size=4px>〔汉制：大驾，属车八十一乘，备千乘万骑。刘昭曰：古者诸侯贰车九乘。秦灭六国，兼其车服。古大驾属车八十一乘；法驾半之。沈约曰：属车皆皂盖、黄里。师古曰：属，之欲翻。〕</font></font><font size=4px>吉行日五十里，师行三十里；朕乘千里马，独先安之？"于是还其马，与道里费；而下诏曰："朕不受献也。其令四方毋求来献。"

 　　毋帝既施惠天下，诸侯、四夷远近驩洽；乃修代来功，封宋昌为壮武侯。</font><font size=4px color="#009090"><font size=4px>〔班志，壮武属胶东国。括地志：壮武故城，在莱州即墨县西六十里，古莱夷之国。〕</font></font><font size=4px>

 　　帝益明习国家事。朝而问右丞相勃曰："天下一岁决狱几何？"</font><font size=4px color="#009090"><font size=4px>〔朝，直遥翻。〕</font></font><font size=4px>勃谢不知；又问："一岁钱谷入</font><span class="h"><font size=4px>【章：乙十一行本"入"上有"出"字；并到一格。】</font></font><font size=4px>几何？"勃又谢不知；惶愧，汗出沾背。上问左丞相平。平曰："有主者。"上曰："主者谓谁？"曰："陛下即问决狱，责廷尉；</font><font size=4px color="#009090"><font size=4px>〔廷尉，掌刑辟；故决狱当问之。〕</font></font><font size=4px>问钱谷，责治粟内史。"</font><font size=4px color="#009090"><font size=4px>〔班表：治粟内史，秦官，掌谷货；故钱谷出入当问之。武帝太初元年，改为大司农。〕</font></font><font size=4px>上曰："苟各有主者，而君所主者何事也？"平谢曰："陛下不知其驽下，</font><font size=4px color="#009090"><font size=4px>〔师古曰：驽，凡马之称，非骏者也，故以自喻。驽，音奴。〕</font></font><font size=4px>使待罪宰相。宰相者，上佐天子，理阴阳，顺四时；下遂万物之宜；外镇抚四夷诸侯；内亲附百姓，使卿大夫各得任其职焉。"帝乃称善。右丞相大惭，出而让陈平曰："君独不素教我对！" 陈平笑曰："君居其位，不知其任邪？且陛下即问长安中盗贼数，君欲强对邪？"</font><font size=4px color="#009090"><font size=4px>〔强，其两翻。〕</font></font><font size=4px>于是绛侯自知其能不如平远矣。居顷之，人或说勃曰："君既诛诸吕，立代王，威震天下。而君受厚赏，处尊位，</font><font size=4px color="#009090"><font size=4px>〔说，式芮翻。处，昌吕翻。〕</font></font><font size=4px>久之，即祸及身矣。"勃亦自危，乃谢病，请归相印，上许之。秋，八月，辛未，右丞相勃免，左丞相平专为丞相。

 　　 初，隆虑侯灶击南越，</font><font size=4px color="#009090"><font size=4px>〔事见高后七年。〕</font></font><font size=4px>会暑湿，士卒大疫，兵不能隃领。</font><font size=4px color="#009090"><font size=4px>〔师古曰：隃，与逾同。〕</font></font><font size=4px>岁余，高后崩，即罢兵。赵佗因此以兵威财物赂遗闽越、西瓯、骆，役属焉。</font><font size=4px color="#009090"><font size=4px>〔遗，于季翻；下同。刘昫曰：唐党州，古西瓯所居也；汉属郁林郡界。骆，越也；唐贵州郁平县，古西瓯、骆越所居，汉为郁林广郁县地。又，潘州亦西瓯、骆越地，汉合浦郡地也。又，高州茂名县及郁林军，亦古西瓯之地。宋白曰：秦象林郡皆西瓯地。师古曰：西瓯者，即骆越也；言西者，以别东瓯也。广州记曰：交趾有骆田，仰潮水上下；人食其田，名为骆侯，诸县自名为骆将，铜印青绶，即今之令。后蜀王子将兵讨骆侯，自称为安阳王，治封溪县。南越王尉佗攻破安阳王，令二使典主交趾、九真二郡，即瓯骆也。〕</font></font><font size=4px>东西万余里，乘黄屋左纛，称制与中国侔。

 　　帝乃为佗亲冢在真定者置守邑，</font><font size=4px color="#009090"><font size=4px>〔为，于伪翻。〕</font></font><font size=4px>岁时奉祀；召其昆弟，尊官、厚赐宠之。复使陆贾使南越，</font><font size=4px color="#009090"><font size=4px>〔复，扶又翻。〕</font></font><font size=4px>赐佗书曰："朕，高皇帝侧室之子也，</font><font size=4px color="#009090"><font size=4px>〔师古曰：言非正嫡所生。〕</font></font><font size=4px>弃外，奉北藩于代。道里辽远，壅蔽朴愚，未尝致书。高皇帝弃群臣，孝惠皇帝即世；高后自临事，不幸有疾，诸吕为变，赖功臣之力，诛之已毕。朕以王、侯、吏不释之故，</font><font size=4px color="#009090"><font size=4px>〔孟康曰：辞让帝位，不见置也。〕</font></font><font size=4px>不得不立；今即位。乃者闻王遗将军隆虑侯书，求亲昆弟，请罢长沙两将军。</font><font size=4px color="#009090"><font size=4px>〔佗，真定人，亲昆弟皆在真定，故来求之。吕后七年，佗反，攻长沙，故遣两将军屯于长沙以备之。遗，于季翻。〕</font></font><font size=4px>朕以王书罢将军博阳侯；</font><font size=4px color="#009090"><font size=4px>〔博阳，齐地。高祖功臣表有博阳侯陈濞，盖于此时为将军也。索隐曰：博阳县在汝南。〕</font></font><font size=4px>亲昆弟在真定者，已遣人存问，修治先人冢。</font><font size=4px color="#009090"><font size=4px>〔治，直之翻。〕</font></font><font size=4px>前日闻王发兵于边，为寇灾不止。当其时，长沙苦之，南郡尤甚；虽王之国，庸独利乎！</font><font size=4px color="#009090"><font size=4px>〔师古曰：言越兵寇边、长沙、南郡皆厌苦之，而汉兵亦当拒战，其于越亦非利也。〕</font></font><font size=4px>必多杀士卒，伤良将吏，寡人之妻，孤人之子，独人父母得一亡十，朕不忍为也。朕欲定地犬牙相入者；以问吏，吏曰：『高皇帝所以介长沙土也，』</font><font size=4px color="#009090"><font size=4px>〔介，隔也。〕</font></font><font size=4px>朕不得擅变焉。今得王之地，不足以为大；得王之财，不足以为富。服领以南，</font><font size=4px color="#009090"><font size=4px>〔苏林曰：山领名也。如淳曰：长沙南界。予谓服领者，自五岭以南，荒服之外，因以称之。〕</font></font><font size=4px>王自治之。虽然，王之号为帝。两帝并立，亡一乘之使以通其道，</font><font size=4px color="#009090"><font size=4px>〔亡，与无同。乘，绳证翻。〕</font></font><font size=4px>是争也；争而不让，仁者不为也。愿与王分弃前恶，</font><font size=4px color="#009090"><font size=4px>〔师古曰：彼此共弃，故曰分。〕</font></font><font size=4px>终今以来，通使如故。"</font><font size=4px color="#009090"><font size=4px>〔师古曰：从今通使至于终久，故曰"终今以来"也。〕</font></font><font size=4px>

 　　贾至南越。南越王恐，顿首谢罪；愿奉明诏，长为藩臣，奉贡职。于是下令国中曰："吾闻两雄不俱立，两贤不并世。汉皇帝，贤天子。自今以来，去帝制、黄屋、左纛。"</font><font size=4px color="#009090"><font size=4px>〔去，羌吕翻。〕</font></font><font size=4px>因为书，称："蛮夷大长、老夫臣佗昧死再拜上书皇帝陛下</font><font size=4px color="#009090"><font size=4px>〔长，知两翻；下同。〕</font></font><font size=4px>曰：</font><span class="h"><font size=4px>【章：甲十五行本无"曰"字；乙十一行本同；孔本同。】</font></font><font size=4px>老夫，故越吏也，高皇帝幸赐臣佗玺，以为南越王。孝惠皇帝即位，义不忍绝，所以赐老夫者厚甚。高后用事，别异蛮夷，</font><font size=4px color="#009090"><font size=4px>〔别，彼列翻。〕</font></font><font size=4px>出令曰：『毋与蛮夷越金铁、田器、马、牛、羊；</font><font size=4px color="#009090"><font size=4px>〔以越为蛮夷，故曰蛮越。〕</font></font><font size=4px>即予，予牡，毋予牝。』</font><font size=4px color="#009090"><font size=4px>〔予，读曰与。牡，雄也；牝，雌也。恐其蕃息，故不予牝。〕</font></font><font size=4px>老夫处僻，马、牛、羊齿已长。</font><font size=4px color="#009090"><font size=4px>〔师古曰：齿已长，谓老也。处，昌吕翻；下同。〕</font></font><font size=4px>自以祭祀不修，有死罪，使内史藩、中尉高、御史平凡三辈上书谢过，皆不反。又风闻老夫父母坟墓已坏削，兄弟宗族已诛论。</font><font size=4px color="#009090"><font size=4px>〔师古曰：风闻，谓风声传闻也。诛论者，以罪论死也。坏，音怪。〕</font></font><font size=4px>吏相与议曰：『今内不得振于汉，</font><font size=4px color="#009090"><font size=4px>〔言为汉所贬削，不得振起也。〕</font></font><font size=4px>外亡以自高异，』</font><font size=4px color="#009090"><font size=4px>〔亡，读曰无。〕</font></font><font size=4px>故更号为帝，自帝其国，非敢有害于天下。</font><font size=4px color="#009090"><font size=4px>〔更，工衡翻。〕</font></font><font size=4px>高皇后闻之，大怒，削去南越之籍，使使不通。</font><font size=4px color="#009090"><font size=4px>〔去，羌吕翻。使使：上如字；下疏吏翻。〕</font></font><font size=4px>老夫窃疑长沙王谗臣，故发兵以伐其边。老夫处越四十九年，于今抱孙焉。然夙兴夜寐，寝不安席，食不甘昧，目不视靡曼之色，</font><font size=4px color="#009090"><font size=4px>〔张揖曰：靡，细也。曼，泽也。〕</font></font><font size=4px>耳不听钟鼓之音者，以不得事汉也。今陛下幸哀怜，复故号，通使汉如故；老夫死，骨不腐。改号，不敢为帝矣！"

 　　齐哀王襄薨。</font><font size=4px color="#009090"><font size=4px>〔諡法：恭仁短折曰哀。〕</font></font><font size=4px>

 　　上闻河南守吴公治平为天下第一，</font><font size=4px color="#009090"><font size=4px>〔守，式又翻。治，直吏翻。〕</font></font><font size=4px>召以为廷尉。吴公荐洛阳人贾谊，</font><font size=4px color="#009090"><font size=4px>〔班志，洛阳县属河南郡。〕</font></font><font size=4px>帝召以为博士。</font><font size=4px color="#009090"><font size=4px>〔班表：博士，秦官，掌通古今，秩比六百石，员多至数十人。武帝建元五年，初置五经博士；宣帝黄龙元年，增员十二人；属奉常。〕</font></font><font size=4px>是时贾生年二十余。帝爱其辞博，</font><font size=4px color="#009090"><font size=4px>〔言其赡于文辞而博识也。〕</font></font><font size=4px>一岁中，超迁至太中大夫。</font><font size=4px color="#009090"><font size=4px>〔班表：太中大夫，掌论议，无员，多至数十人，秩比千石；属郎中令。〕</font></font><font size=4px>贾生请改正朔，易服色，定官名，兴礼乐，以立汉制，更秦法；</font><font size=4px color="#009090"><font size=4px>〔正朔，谓夏建寅为人正，商建丑为地正，周建子为天正。秦之建亥，非三统也，而汉因之，此当改也。周以火德王，色尚赤。汉继周者也，以土继火，色宜尚黄，此当易也。唐、虞官百，夏、商官倍，周官则备矣，六卿各率其属，凡三百六十。秦立百官职名，汉因循而不革，此当定也。高祖之时，叔孙通采秦仪以制朝廷之礼，因秦乐人以作宗庙之乐，此当兴也。谊之说虽未为尽醇，而其志则可尚矣。〕</font></font><font size=4px>帝谦让未遑也。

 　　二年（癸亥，公元前一七八年）

 　　冬，十月，曲逆献侯陈平薨。

 　　诏列侯各之国；为吏及诏所止者，遣太子。</font><font size=4px color="#009090"><font size=4px>〔李奇曰：为吏，谓为卿、大夫者；诏所止，谓特以恩爱见留。余谓当时如周勃者是也。〕</font></font><font size=4px>

 　　十一月，乙亥，周勃复为丞相。

 　　癸卯晦，日有食之。诏："群臣悉思朕之过失及知见之所不及，匄以启告朕。</font><font size=4px color="#009090"><font size=4px>〔匄，音丐，氙也。〕</font></font><font size=4px>及举贤良、方正、能直极谏者，</font><font size=4px color="#009090"><font size=4px>〔贤良方正之举昉此。〕</font></font><font size=4px>以匡朕之不逮。"因各敕以职任务省繇费以便民；</font><font size=4px color="#009090"><font size=4px>〔省，所景翻，减也。繇，读曰徭，役也。〕</font></font><font size=4px>罢卫将军；</font><font size=4px color="#009090"><font size=4px>〔按班纪，诏曰："朕既不能远德，故憪然念外人之有非，是以设备未息。今纵不能罢边屯戍，又饬兵厚卫，其罢卫将军军。"通鉴传写逸一"军"字耳。〕</font></font><font size=4px>太仆见马遗财足，余皆以给传置。</font><font size=4px color="#009090"><font size=4px>〔班表：太仆掌舆马。见马，见在之马也。遗，留也。财，与才同，少也，仅也。言减见在之马，所留财足充事而已。置者，置传驿之所，因名置也。传，张恋翻。〕</font></font><font size=4px>

 　　颍阴侯骑贾山</font><font size=4px color="#009090"><font size=4px>〔颍阴侯，灌婴也。骑者，盖在侯家为骑从也。〕</font></font><font size=4px>上书言治乱之道曰："臣闻雷霆之所击，无不摧折者；</font><font size=4px color="#009090"><font size=4px>〔折，而设翻。〕</font></font><font size=4px>万钧之所压，无不糜灭者。今人主之威，非特雷霆也；执重，非特万钧也。开道而求谏，和颜色而受之，用其言而显其身，士犹恐惧而不敢自尽；又况于纵欲恣暴、恶闻其过乎！</font><font size=4px color="#009090"><font size=4px>〔恶，乌路翻。〕</font></font><font size=4px>震之以威，压之以重，虽有尧、舜之智，孟贲之勇，岂有不摧折者哉！</font><font size=4px color="#009090"><font size=4px>〔贲，音奔。〕</font></font><font size=4px>如此，则人主不得闻其过，衽稷危矣。

 　　昔者周盖千八百国，</font><font size=4px color="#009090"><font size=4px>〔周爵五等而土三等：公、侯百里，伯七十里，子、男五十里；不满为附庸。九州，州方千里。八州，州二百一十国；天子之县内九十三国，凡九州，千七百七十三国。曰千八百国者，举成数也。〕</font></font><font size=4px>以九州之民</font><font size=4px color="#009090"><font size=4px>〔周改禹贡徐、梁二州合之于青、雍，分冀州之地以为幽、并。职方氏所掌曰扬州、荆州、豫州、青州、兖州、雍州、幽州、冀州、并州。〕</font></font><font size=4px>养千八百国之君，君有余财，民有余力，而颂声作。</font><font size=4px color="#009090"><font size=4px>〔颂者，美盛德之形容也。〕</font></font><font size=4px>秦皇帝以千八百国之民自养，力罢不能胜其役，财尽不能胜其求。</font><font size=4px color="#009090"><font size=4px>〔罢，读曰疲。胜，音升。〕</font></font><font size=4px>一君之身耳，所自养者驰骋弋猎之娱，</font><font size=4px color="#009090"><font size=4px>〔弋，羊职翻，缴射也。〕</font></font><font size=4px>天下弗能供也。秦皇帝计其功德，度其后嗣世世无穷；</font><font size=4px color="#009090"><font size=4px>〔度，徒洛翻。〕</font></font><font size=4px>然身死才数月耳，天下四面而攻之，宗庙灭绝矣。秦皇帝居灭绝之中而不自知者，何也？天下莫敢告也。其所以莫敢告者，何也？亡养老之义，亡辅弼之臣；</font><font size=4px color="#009090"><font size=4px>〔亡，古无字通。〕</font></font><font size=4px>退诽谤之人，杀直谏之士。是以道谀、偷合苟容，</font><font size=4px color="#009090"><font size=4px>〔道，读曰导；言为谄谀，导迎主意，纳之于邪也。偷，与偷同。〕</font></font><font size=4px>比其德则贤于尧、舜，课其功则贤于汤、武；天下已溃</font><font size=4px color="#009090"><font size=4px>〔师古曰：溃，水旁决也；言天下已坏，如水之溃也。〕</font></font><font size=4px>而莫之告也。

 　　今陛下使天下举贤良方正之士，天下皆訢訢焉</font><font size=4px color="#009090"><font size=4px>〔訢，读曰欣。〕</font></font><font size=4px>曰：『将兴尧舜之道、三王之功矣。』天下之士，莫不精白以承休德。</font><font size=4px color="#009090"><font size=4px>〔师古曰：厉精而为洁白也。〕</font></font><font size=4px>今方正之士皆在朝廷矣；又选其贤者，使为常侍、诸使，</font><font size=4px color="#009090"><font size=4px>〔班表：左、右曹、诸吏、散骑常侍、中常侍，皆加官。〕</font></font><font size=4px>与之驰驱射猎，一日再三出。臣死朝廷之解弛，百官之堕于事也。</font><font size=4px color="#009090"><font size=4px>〔解，读曰懈。弛，式氏翻，放也。堕，与惰同。〕</font></font><font size=4px>陛下即位，亲自勉以厚天下，节用爱民，平狱缓刑；天下莫不说喜。</font><font size=4px color="#009090"><font size=4px>〔说，读曰悦〕</font></font><font size=4px>臣闻山东吏布诏令，民虽老羸癃疾，</font><font size=4px color="#009090"><font size=4px>〔癃，音隆；病也，老也，疲病也。〕</font></font><font size=4px>扶杖而往听之，愿少须臾毋死，思见德化之成也。</font><font size=4px color="#009090"><font size=4px>〔少，诗沼翻。〕</font></font><font size=4px>今功业方就，名闲方昭，</font><font size=4px color="#009090"><font size=4px>〔闻，音问；后以义推。〕</font></font><font size=4px>四方乡风</font><font size=4px color="#009090"><font size=4px>〔乡，读曰向。〕</font></font><font size=4px>而从；豪俊之臣，方正之士，直与之日日射猎，击兔、伐狐，以伤大业，绝天下之望，臣窃悼之！古者大臣不得与宴游，</font><font size=4px color="#009090"><font size=4px>〔师古曰：安息曰宴。与，读曰豫。〕</font></font><font size=4px>使皆务其方而高其节，</font><font size=4px color="#009090"><font size=4px>〔师古曰：方，道也；一曰：方，谓廉隅也。〕</font></font><font size=4px>则群臣莫敢不正身修行，</font><font size=4px color="#009090"><font size=4px>〔行，下孟翻。〕</font></font><font size=4px>尽心以称大礼。夫士，修之于家而坏之于天子之廷，</font><font size=4px color="#009090"><font size=4px>〔称，尺证翻。坏，音怪。〕</font></font><font size=4px>臣窃愍之。陛下与众臣宴游，与大臣、方正朝廷论议，游不失乐，朝不失礼，</font><font size=4px color="#009090"><font size=4px>〔乐，音洛。朝，直遥翻；下同。〕</font></font><font size=4px>轨</font><span class="h"><font size=4px>【章：甲十五本"轨"上有"议不失计"四字；乙十一行本同；孔本同；张校同；退斋校同。】</font></font><font size=4px>事之大者也。"</font><font size=4px color="#009090"><font size=4px>〔师古曰：轨，谓法度也。轨，居洧翻。〕</font></font><font size=4px>上嘉纳其言。

 　　上每朝，郎、从官上书疏，</font><font size=4px color="#009090"><font size=4px>〔从，才用翻。〕</font></font><font size=4px>未尝不止辇受其言。言不可用置之，言可用采之，未尝不称善。

 　　帝从霸陵上</font><font size=4px color="#009090"><font size=4px>〔班志，霸陵县属京兆。故芷阳也；帝起陵邑，因更名。〕</font></font><font size=4px>欲西驰下峻阪。中郎将袁盎骑，并车擥辔。</font><font size=4px color="#009090"><font size=4px>〔并，蒲浪翻。擥，与揽同，鲁敢翻。〕</font></font><font size=4px>上曰："将军怯邪？"盎曰："臣闻『千金之子，坐不垂堂』。</font><font size=4px color="#009090"><font size=4px>〔师古曰：言富人之子则自爱也。垂堂，谓坐堂外边，恐坠堕也。〕</font></font><font size=4px>圣主不乘危，不徼幸。</font><font size=4px color="#009090"><font size=4px>〔徼，工尧翻。〕</font></font><font size=4px>今陛下骋六飞驰下峻山，有如马惊车败，陛下纵自轻，奈高庙、太后何！"上乃止。

 　　上所幸慎夫人，在禁中常与皇后同席坐。及坐郎署，袁盎引却慎夫人坐。</font><font size=4px color="#009090"><font size=4px>〔苏林曰：郎署，上林中直卫之署也。如淳曰：盎时为中郎将，天子幸署，豫设供张待之，故得引郤慎夫人坐也。坐，徂卧翻。慎，姓也。古有慎到。〕</font></font><font size=4px>慎夫人怒，不肯坐；上亦怒，起，入禁中。盎因前说曰："臣闻『尊卑有序，则上下和』。今陛下既已立后，慎夫人乃妾；妾、主岂可与同坐哉！且陛下幸之，即厚赐之；陛下所以为慎夫人，适所以祸之也。</font><font size=4px color="#009090"><font size=4px>〔为，于伪翻。〕</font></font><font size=4px>陛下独不见『人彘』乎！"</font><font size=4px color="#009090"><font size=4px>〔人彘事见上卷惠帝元年。〕</font></font><font size=4px>于是上乃说，</font><font size=4px color="#009090"><font size=4px>〔说，读曰悦。〕</font></font><font size=4px>召语慎夫人，</font><font size=4px color="#009090"><font size=4px>〔语，牛倨翻。〕</font></font><font size=4px>慎夫人赐盎金五十斤。

 　　贾谊说上曰："管子曰：</font><font size=4px color="#009090"><font size=4px>〔管子，管仲之书。〕</font></font><font size=4px>『仓廪实而知礼节，衣食足而知荣辱。』民不足而可治者，自古及今，未之尝闻。</font><font size=4px color="#009090"><font size=4px>〔治，直之翻；下同。〕</font></font><font size=4px>古之人曰：『一夫不耕，或受之饥；一女不织，或受之寒。』生之有时而用之无度，</font><font size=4px color="#009090"><font size=4px>〔亡，古无字通。〕</font></font><font size=4px>则物力必屈。</font><font size=4px color="#009090"><font size=4px>〔屈，其必翻，尽也；下大屈同。〕</font></font><font size=4px>古之治天下，至纤，至悉，故其畜积足恃。今背本而趋末者甚众，是天下之大残也；</font><font size=4px color="#009090"><font size=4px>〔师古曰：本，农业也；末，工、商也。言人弃农业而务工、商者甚众。残，谓伤害天下也。背，蒲妹翻。〕</font></font><font size=4px>淫侈之俗，日日以长，</font><font size=4px color="#009090"><font size=4px>〔长，知两翻。〕</font></font><font size=4px>是天下之大贼也。残、贼公行，莫之或止；大命将泛，莫之振救。</font><font size=4px color="#009090"><font size=4px>〔孟康曰：泛，方勇翻，覆也。师古曰：字本作"覂"，此通用。振，举也。〕</font></font><font size=4px>生之者甚少而靡之者甚多，</font><font size=4px color="#009090"><font size=4px>〔靡，读曰糜，散也。〕</font></font><font size=4px>天下财产何得不蹷！</font><font size=4px color="#009090"><font size=4px>〔蹷，音厥，倾竭也。〕</font></font><font size=4px>

 　　汉之为汉，几四十年矣，</font><font size=4px color="#009090"><font size=4px>〔几，居衣翻。〕</font></font><font size=4px>公私之积，犹可哀痛。失时不雨，民且狼顾；</font><font size=4px color="#009090"><font size=4px>〔郑氏曰：民欲有畔意，若狼之顾望也。李奇曰：狼性怯，走喜还顾。言民见天不雨，心亦恐也。师古曰：李说是。〕</font></font><font size=4px>岁恶不入，请卖爵子；</font><font size=4px color="#009090"><font size=4px>〔如淳曰：卖爵级又卖子也。余谓请卖爵子，犹言请爵、卖子也。入粟得以拜爵，故曰请爵。富者有粟以徼上之急，至于请爵；贫者无以自活，至于卖子。〕</font></font><font size=4px>既闻耳矣。</font><font size=4px color="#009090"><font size=4px>〔如淳曰：闻于天子之耳。〕</font></font><font size=4px>安有为天下阽危者若是而上不惊者！</font><font size=4px color="#009090"><font size=4px>〔阽危，欲坠之意。阽，音阎，又丁念翻。〕</font></font><font size=4px>

 　　世之有饥、穰，天之行也；</font><font size=4px color="#009090"><font size=4px>〔李奇曰：天之行气，不能常熟也。或曰：行，道也；师古曰：穰，丰也；人羊翻。〕</font></font><font size=4px>禹、汤被之矣。</font><font size=4px color="#009090"><font size=4px>〔被，皮义翻。〕</font></font><font size=4px>即不幸有方二三千里之旱，国胡以相恤？卒然边境有急，</font><font size=4px color="#009090"><font size=4px>〔卒，读曰猝。〕</font></font><font size=4px>数十百万之众，国胡以馈之？兵、旱相乘，天下大屈，有勇力者聚徒而衡击，</font><font size=4px color="#009090"><font size=4px>〔衡，读曰横。〕</font></font><font size=4px>罢夫、羸老，易子齩文其骨。</font><font size=4px color="#009090"><font size=4px>〔罢，读曰疲。齩，五巧翻，啮也。〕</font></font><font size=4px>政治未毕通也，</font><font size=4px color="#009090"><font size=4px>〔治，直吏翻。〕</font></font><font size=4px>远方之能僭拟者并举而争起矣；乃骇而图之，岂将有及乎！夫积贮者，天下之大命也；</font><font size=4px color="#009090"><font size=4px>〔贮，丁吕翻。〕</font></font><font size=4px>苟粟多而财有余，何为而不成！以攻则取，以守则固，以战则胜，怀敌附远，何招而不至！

 　　今敺民而归之农，皆着于本，</font><font size=4px color="#009090"><font size=4px>〔敺，与驱同。着，直略翻。〕</font></font><font size=4px>使天下各食其力，末技、游食之民转而缘南畮，则畜积足而人乐其所矣。</font><font size=4px color="#009090"><font size=4px>〔乐，音洛。〕</font></font><font size=4px>可以为富安天下，而直为此廪廪也，</font><font size=4px color="#009090"><font size=4px>〔廪，与凛同；廪廪，危惧之意。师古曰：言务耕农，厚畜积，则天下富安，何乃不为而常不足，直廪廪若此也。〕</font></font><font size=4px>窃为陛下惜之！"</font><font size=4px color="#009090"><font size=4px>〔为，于伪翻。〕</font></font><font size=4px>

 　　上感谊言，春，正月，丁亥，诏开藉田，上亲耕以率天下之民。</font><font size=4px color="#009090"><font size=4px>〔应劭曰：古者天子耕藉田千亩，为天下先。藉者，典藉之常也。韦昭曰：藉，借也；借民以治之，以奉宗庙，且以劝率天下使务农也。臣瓒曰：景帝诏曰："朕亲耕，后亲桑，为天下先。"本以躬亲为义，不得以假借为称也。藉，谓蹈藉也。师古曰：国语云：宣王即位，不藉千亩。虢文公谏。则藉非假借明矣。瓒说是也。陆德明经典释文：藉，在亦翻。〕</font></font><font size=4px>

 　　三月，有司请立皇子为诸侯王。诏先立赵幽王少子辟强为河间王，</font><font size=4px color="#009090"><font size=4px>〔师古曰：辟强，言辟御强梁，亦犹辟兵、辟非耳。辟，必亦翻。强，其良翻。一说，辟，读曰辟，强，读曰疆；辟疆，言开土地也。贾谊书曰：卫侯朝于周，周行问其名。卫侯曰："辟强。"行人还之曰："启强、辟强，天子之号也，诸侯弗得用，更其名曰毁。"其义两说并通；他皆仿此。河间本属赵国；元年以幽王子遂为赵王，至是又分河间以王遂之弟辟强。〕</font></font><font size=4px>朱虚侯章为城阳王，东牟侯兴居为济北王；</font><font size=4px color="#009090"><font size=4px>〔城阳、济北本皆属齐，今分以王章、兴居，二人皆悼惠王子。济，子礼翻。〕</font></font><font size=4px>然后立皇子武为代王，参为太原王，揖为梁王。

 　　五月，诏曰："古之治天下，朝有进善之旌，</font><font size=4px color="#009090"><font size=4px>〔应劭曰：旌，幡也；尧设之五达之道，令民进善也。如淳曰：欲有进者，于旌下言之。〕</font></font><font size=4px>诽谤之木，</font><font size=4px color="#009090"><font size=4px>〔服虔曰：尧作之，桥梁交午柱头也。应劭曰：桥梁边版，所以书政治之愆失也；至秦去之，今乃复施也。索隐曰：尸子云：尧立诽谤之木。诽，音非，音沸。韦昭曰：虑政有阙失，使书于木。此尧时然也，后代因以为饰；今宫外桥头四柱木是。郑玄注礼云：一纵一横为午；谓以木贯表柱四出，即今之华表。崔浩以为木贯柱四出名桓，陈、楚俗桓声近和，又云和表，则华又与和相讹也。〕</font></font><font size=4px>所以通治道而来谏者也。今法有诽谤、訞言之罪，</font><font size=4px color="#009090"><font size=4px>〔师古曰：高后元年，诏除訞言令。今犹有訞言罪，则是中间重设此条。訞，与妖同。〕</font></font><font size=4px>是使众臣不敢尽情而上无由闻过失也，将何以来远方之贤良！其除之！"

 　　九月，诏曰："农，天下之大本也，民所恃以生也；而民或不务本而事末，故生不遂。朕忧其然，故今兹亲率群臣农以劝之；其赐天下民今年田租之半。"

 　　燕敬王泽薨。</font><font size=4px color="#009090"><font size=4px>〔諡法：合善典法曰敬。〕</font></font><font size=4px>
</font><!--/HTMLBUILERPART0--><font size=4px>