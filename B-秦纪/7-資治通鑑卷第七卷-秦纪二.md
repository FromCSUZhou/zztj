<font size=4px>　　秦纪二　起閼逢閹茂，盡玄黓執徐，凡十九年。

 　　始皇帝下

 　　二十年（甲戌，公元前二二七年）

 　　荆轲至咸阳，因王宠臣蒙嘉卑辞以求见；王大喜，朝服，设九宾而见之。</font><font size=4px color="#009090"><font size=4px>〔韦昭曰：九宾，周礼九仪也，谓公、侯、伯、子、男、孤、卿、大夫、士也。史记正义曰：刘云：设文物大备，即谓九宾，不得以周礼九宾义为释。刘原父曰：宾，谓传摈之摈。九宾，摈者九人。〕</font></font><font size=4px>荆轲奉图而进于王，图穷而匕首见，</font><font size=4px color="#009090"><font size=4px>〔见，贤遍翻。〕</font></font><font size=4px>因把王袖而揕之；未至身，王惊起，袖绝。荆轲逐王，王环柱而走。</font><font size=4px color="#009090"><font size=4px>〔环，音宦。〕</font></font><font size=4px>群臣皆愕，卒起不意，</font><font size=4px color="#009090"><font size=4px>〔愕，五各翻。卒，读曰猝；后仓卒之卒皆同音。〕</font></font><font size=4px>尽失其度。而秦法，群臣侍殿上者不得操尺寸之兵，</font><font size=4px color="#009090"><font size=4px>〔操，七刀翻。〕</font></font><font size=4px>左右以手共搏之，且曰："王负剑！"负剑，王遂拔以击荆轲，断其左股。</font><font size=4px color="#009090"><font size=4px>〔断，丁管翻。〕</font></font><font size=4px>荆轲废，乃引匕首擿王，中铜柱。</font><font size=4px color="#009090"><font size=4px>〔索隐曰：擿，与掷同，古字耳，音持益翻。中，竹仲翻。〕</font></font><font size=4px>自知事不就，骂曰："事所以不成者，以欲生劫之，必得约契以报太子也！"遂体解荆轲以徇。</font><font size=4px color="#009090"><font size=4px>〔体解，支解也。解，佳买翻。〕</font></font><font size=4px>王于是大怒，益发兵诣赵，就王翦以伐燕，与燕师、代师战于易水之西，大破之。

 　　二十一年（乙亥，公元前二二六年）

 　　冬，十月，王翦拔蓟，</font><font size=4px color="#009090"><font size=4px>〔蓟，音计。〕</font></font><font size=4px>燕王及太子率其精兵东保辽东，李信急追之。代王嘉遗燕王书，</font><font size=4px color="#009090"><font size=4px>〔遗，于季翻。〕</font></font><font size=4px>令杀太子丹以献。丹匿衍水中，</font><font size=4px color="#009090"><font size=4px>〔索隐曰：衍水在辽东。〕</font></font><font size=4px>燕王使使斩丹，欲以献王，王复进兵攻之。</font><font size=4px color="#009090"><font size=4px>〔复，扶又翻。〕</font></font><font size=4px>

 　　王贲伐楚，</font><font size=4px color="#009090"><font size=4px>〔贲，音奔，翦之子也。〕</font></font><font size=4px>取十余城。王问于将军李信曰："吾欲取荆，</font><font size=4px color="#009090"><font size=4px>〔王父庄襄王讳楚，故谓楚为荆。〕</font></font><font size=4px>于将军度用几何人而足？"</font><font size=4px color="#009090"><font size=4px>〔度，徒洛翻。〕</font></font><font size=4px>李信曰："不过用二十万。"王以问王翦，王翦曰："非六十万人不可，"王曰："王将军老矣，何怯也！"遂使李信、蒙恬将二十万人伐楚；王翦因谢病归频阳。</font><font size=4px color="#009090"><font size=4px>〔王翦，频阳人也。班志，频阳县属京兆，秦厉公所置。应劭注曰：县在频水之阳。杜佑曰：美阳本汉频阳县，故城在县西南三十里。宋白曰：因界内频阳山而名。〕</font></font><font size=4px>

 　　二十二年（丙子，公元前二二五年）

 　　王贲伐魏，引河沟以灌大梁。</font><font size=4px color="#009090"><font size=4px>〔班志：陈留郡浚仪县，故大梁，狼汤水所经也。水经：渠水出荥阳北河，东南流至浚仪县。注云：始皇使王贲攻魏，断故渠，引水东南出以灌大梁，因谓之梁沟。〕</font></font><font size=4px>三月，城坏。魏王假降，杀之，遂灭魏。</font><font size=4px color="#009090"><font size=4px>〔降，户江翻。〕</font></font><font size=4px>

 　　王使人谓安陵君曰："寡人欲以五百里地易安陵。"安陵君曰："大王加惠，以大易小，甚幸，虽然，臣受地于魏之先王，愿终守之，弗敢易！"王义而许之。

 　　李信攻平舆，</font><font size=4px color="#009090"><font size=4px>〔班志：汝南郡有平舆县，春秋沈子之国。舆，音预，史记正义读如字。〕</font></font><font size=4px>蒙恬攻寝，</font><font size=4px color="#009090"><font size=4px>〔班志：汝南郡有寝县。应劭曰：孙叔敖子所邑之寝丘是也；世祖更名固始，徐广曰：寝，今固始寝丘。师古曰：寝，子衽翻。刘仲冯曰：据后淮阳国已有固始，此寝疑自别地。余谓郡县离合无常，盖后来并寝入固始也。杜佑曰：颍州治汝阴县，有寝丘，秦蒙恬攻寝即此。〕</font></font><font size=4px>大破楚军。信又攻鄢郢，破之。</font><font size=4px color="#009090"><font size=4px>〔此鄢郢非楚故都之鄢郢也。楚故都为白起所取，秦已置南郡。据楚都寿春，以寿春为郢，则其前自郢徙陈，亦必以陈为郢矣。然则此郢乃陈也。鄢即颍川之鄢陵，与平舆、城父地皆相近。或曰："鄢郢"当作"鄢陵"。〕</font></font><font size=4px>于是引兵而西，与蒙恬会城父。</font><font size=4px color="#009090"><font size=4px>〔班志，沛郡有城父县。索隐曰：在汝南即良乡。史记正义曰：言引兵而会城父，则是汝州郏城县东父城者也。括地志：汝州郏城县东四十里有父城故城，即服虔云"城父，楚北境"者也。又许州叶县东北四十五里亦有父城故城，即杜预云"襄城，城父县"者也。此二城，父城之名耳，服虔城父是误也。左传及水经注云：楚大城城父，使太子建居之。十三州志云：太子建所居城父，谓今亳州城父，是也。此三家之说，是城父之名。班志云，颍川父城县、沛郡城父县，据县属郡，其名自分。〕</font></font><font size=4px>楚人因随之，三日三夜不顿舍，大败李信，入两壁，杀七都尉；</font><font size=4px color="#009090"><font size=4px>〔此郡都尉将兵从伐楚者也。秦列郡有守，有尉，有监，然秦、汉之制，行军亦自有都尉。败，补迈翻。〕</font></font><font size=4px>李信奔还。

 　　王闻之，大怒，自至频阳谢王翦曰："寡人不用将军谋，李信果辱秦军。将军虽病，独忍弃寡人乎！"王翦谢："病不能将。"王曰："已矣，勿复言！"</font><font size=4px color="#009090"><font size=4px>〔将，即亮翻。复，扶又翻。〕</font></font><font size=4px>王翦曰："必不得已用臣，非六十万人不可！"王曰："为听将军计耳。"于是王翦将六十万人伐楚。王送至霸上，</font><font size=4px color="#009090"><font size=4px>〔应劭曰：霸上，地名，在霸水上，在长安东三十里。霸水，古之滋水，秦穆公更名。〕</font></font><font size=4px>王翦请美田宅甚众。王曰："将军行矣，何忧贫乎！"王翦曰："为大王将，有功，终不得封侯，故及大王之向臣，以请田宅为子孙业耳。"王大笑。王翦既行，至关，</font><font size=4px color="#009090"><font size=4px>〔此当是出武关也。〕</font></font><font size=4px>使使还请善田者五辈。或曰："将军之乞贷亦已甚矣！"</font><font size=4px color="#009090"><font size=4px>〔贷，与貣同，吐得翻，从人求物也。〕</font></font><font size=4px>王翦曰："不然，王怚中而不信人。</font><font size=4px color="#009090"><font size=4px>〔史记注：怚，音麤。徐广曰：一作"粗"。〕</font></font><font size=4px>今空国中之甲士而专委于我，我不多请田宅为子孙业以自坚，顾令王坐而疑我矣。"

 　　二十三年（丁丑，公元前二二四年）

 　　王翦取陈以南至平舆。楚人闻王翦益军而来，乃悉国中兵以御之，王翦坚壁不与战。楚人数挑战，</font><font size=4px color="#009090"><font size=4px>〔数，所角翻。挑战者，擿娆敌以求战也。挑，徒了翻。〕</font></font><font size=4px>终不出。王翦日休士洗沐，而善饮食，抚循之；</font><font size=4px color="#009090"><font size=4px>〔饮，于禁翻。食，祥吏翻，后以义推。〕</font></font><font size=4px>亲与士卒同食。久之，王翦使人问"军中戏乎？"对曰："方投石、超距。"</font><font size=4px color="#009090"><font size=4px>〔徐广曰："超"，一作"拔"。裴駰曰：据汉书云：甘延寿投石拔距，绝于等伦。张晏曰：范蠡兵法：飞石重十二斤，为机发，行三百步。延寿有力，能手投之。拔距，犹超距也。索隐曰：超距，犹跳跃也。余谓投石，以石投人也，齐高固"桀石以投人"是也。超距，距跃也，晋魏犨"距跃三百"是也。〕</font></font><font size=4px>王翦曰："可用矣！"楚既不得战，乃引而东。王翦追之，令壮士击，大破楚师，至靳蕲南，</font><font size=4px color="#009090"><font size=4px>〔班志，沛郡有蕲县。史记正义曰：徐州县也。康以为江夏之蕲春，其误甚矣。蕲，渠之翻，又音机。〕</font></font><font size=4px>杀其将军项燕，</font><font size=4px color="#009090"><font size=4px>〔项燕，项梁之父也。燕，乌贤翻。〕</font></font><font size=4px>楚师遂败走。王翦因乘胜略定城邑。

 　　二十四年（戊寅，公元前二二三年）

 　　王翦、蒙武虏楚王负刍，以其地置楚郡。</font><font size=4px color="#009090"><font size=4px>〔楚至是亡矣。按秦三十六郡无楚郡，此盖灭楚之时暂置耳；后分为九江、鄣、会稽三郡。〕</font></font><font size=4px>

 　　二十五年（己卯，公元前二二二年）

 　　大兴兵，使王贲攻辽东，虏燕王喜。</font><font size=4px color="#009090"><font size=4px>〔燕至是亡。〕</font></font><font size=4px>

 　　臣光曰：燕丹不胜一朝之忿以犯虎狼之秦，</font><font size=4px color="#009090"><font size=4px>〔胜，音升。〕</font></font><font size=4px>轻虑浅谋，挑怨速祸，使召公之庙不祀忽诸，</font><font size=4px color="#009090"><font size=4px>〔忽诸，言忽然而亡也。〕</font></font><font size=4px>罪孰大焉！而论者或谓之贤，岂不过哉！

 　　夫为国家者，任官以才，立政以礼，怀民以仁，交邻以信；是以官得其人，政得其节，百姓怀其德，四邻亲其义。夫如是，则国家安如磐石，炽如焱火，</font><font size=4px color="#009090"><font size=4px>〔炽，尺志翻。焱，弋赡翻。〕</font></font><font size=4px>触之者碎，犯之者焦，虽有强暴之国，尚何足畏哉！丹释此不为，顾以万乘之国，决匹夫之怒，逞盗贼之谋，功隳身戮，社稷为墟，不亦悲哉！

 　　夫其膝行、蒲伏，非恭也；</font><font size=4px color="#009090"><font size=4px>〔蒲，蓬逋翻，手行也。伏，凫墨翻，伏地也。〕</font></font><font size=4px>复言、重诺、非信也；</font><font size=4px color="#009090"><font size=4px>〔复言，谓言必信而可复也。重诺，重然诺也。〕</font></font><font size=4px>糜金、散玉，非惠也；刎首、决腹，非勇也。要之，谋不远而动不义，其楚白公胜之流乎！</font><font size=4px color="#009090"><font size=4px>〔白公胜欲报其父雠，不胜其忿，以及其叔父，事见左传。〕</font></font><font size=4px>

 　　荆轲怀其豢养之私，不顾七族，</font><font size=4px color="#009090"><font size=4px>〔汉邹阳曰：荆轲湛七族。应劭曰：荆轲为燕刺秦王，其族坐之湛没。〕</font></font><font size=4px>欲以尺八匕首强燕而弱秦，不亦愚乎！故扬子论之，以要离为蛛蝥之靡，聂政为壮士之靡，</font><font size=4px color="#009090"><font size=4px>〔要离，吴人，为吴王阖闾刺庆忌。言其力不足，譬如蜘蛛之螫毒于人而靡死耳。靡，披靡而死也。尔雅疏：鼅鼄，即鼄蝥。方言：自关以西，秦、晋之间谓之鼄蝥，赵、魏之间谓之鼅。鼄，音朱；蝥，音矛。靡，温公扬子注，音如字。康美为切，谓糜烂也。余谓康音义俱非。聂政事见一卷安王五年。〕</font></font><font size=4px>荆轲为刺客之靡，皆不可谓之义。又曰："荆轲，君子盗诸。"</font><font size=4px color="#009090"><font size=4px>〔吴祕曰：荆轲，以君子之道类之则盗尔。〕</font></font><font size=4px>善哉！

 　　王贲攻代，虏代王嘉。</font><font size=4px color="#009090"><font size=4px>〔嘉奔代，见上卷十九年赵既不祀。〕</font></font><font size=4px>

 　　王翦悉定荆江南地，降百越之君，置会稽郡。</font><font size=4px color="#009090"><font size=4px>〔秦会稽郡治吴县，兼有今闽越、两浙之地。后汉分会稽置吴郡，而会稽郡徙治山阴县。刘恕曰：禹会诸侯江南而有功，因名其山曰会稽，犹言会计也。会，古外翻。〕</font></font><font size=4px>

 　　五月，天下大酺。

 　　初，齐君王后贤，</font><font size=4px color="#009090"><font size=4px>〔君王后，太史敫女，襄王后。〕</font></font><font size=4px>事秦谨，与诸侯信；齐亦东边海上。</font><font size=4px color="#009090"><font size=4px>〔言齐东取岛夷，以海上为边也。或曰：齐东边海，不与秦接，故不受兵。〕</font></font><font size=4px>秦日夜攻三晋、燕、楚，五国各自救，以故齐王建立四十余年不受兵。及君王后且死，戒王建曰："群臣之可用者某。"王曰："请书之。"君王后曰："善！"王取笔牍受言，君王后曰："老妇已忘矣。"</font><font size=4px color="#009090"><font size=4px>〔忘，巫放翻。〕</font></font><font size=4px>君王后死，后胜相齐，</font><font size=4px color="#009090"><font size=4px>〔姓谱：后本郈氏，其后去"邑"。史记正义曰：胜，音升。〕</font></font><font size=4px>多受秦间金。</font><font size=4px color="#009090"><font size=4px>〔间，古苋翻；下同。〕</font></font><font size=4px>宾客入秦，秦又多与金。客皆为反间，劝王朝秦，不修攻战之备，不助五国攻秦，秦以故得灭五国。

 　　齐王将入朝，雍门司马前曰：</font><font size=4px color="#009090"><font size=4px>〔左传：晋围齐，伐雍门之萩。杜预曰：雍门，齐城门也。经典释文：雍，于用翻；康于龙切，非也。〕</font></font><font size=4px>"所为立王者，为社稷耶，为王耶？"王曰："为社稷。"司马曰："为社稷立王，王何以去社稷而入秦？"</font><font size=4px color="#009090"><font size=4px>〔孟子曰：民为大，社稷次之，君为轻。〕</font></font><font size=4px>齐王还车而反。

 　　即墨大夫闻之，见齐王曰："齐地方数</font><span class="h"><font size=4px>【章：十二行本"数"作"四"；乙十一行本同。】</font></font><font size=4px>千里，带甲数百万。夫三晋大夫皆不便秦，而在阿、甄之间者百数；</font><font size=4px color="#009090"><font size=4px>〔"甄"，当作"鄄"，音工掾翻。〕</font></font><font size=4px>王收而与之百万人之众，使收三晋之故地，即临晋之关可以入矣。</font><font size=4px color="#009090"><font size=4px>〔收三晋兵自河东攻秦则入临晋关。〕</font></font><font size=4px>鄢郢大夫不欲为秦，而在城南下者百数，</font><font size=4px color="#009090"><font size=4px>〔城南下，即南城之下也。南城，齐威王使檀子所守者。〕</font></font><font size=4px>王收而与之百万之师，使收楚故地，即武关可以入矣。</font><font size=4px color="#009090"><font size=4px>〔楚攻秦自南阳入武关。〕</font></font><font size=4px>如此，则齐威可立，秦国可亡，岂特保其国家而已哉！"齐王不听。　　　　

 　　二十六年（庚辰，公元前二二一年）

 　　王贲自燕南攻齐，猝入临淄，民莫敢格者。</font><font size=4px color="#009090"><font size=4px>〔格，如字，止也，斗也。〕</font></font><font size=4px>秦使人诱齐王，约封以五百里之地，</font><font size=4px color="#009090"><font size=4px>〔诱，音酉。〕</font></font><font size=4px>齐王遂降，秦迁之共，</font><font size=4px color="#009090"><font size=4px>〔班志，河内郡有共县。史记正义曰：今卫州有共城县。共，音恭；下同。〕</font></font><font size=4px>处之松柏之间，饿而死。</font><font size=4px color="#009090"><font size=4px>〔处，昌吕翻。〕</font></font><font size=4px>齐人怨王建不早与诸侯合从，听奸人宾客以亡其国，歌之曰："松耶，柏耶，住建共者客耶！"疾建用客之不详也。</font><font size=4px color="#009090"><font size=4px>〔索隐曰：谓不详审用宾客，不知其善否也。齐田氏亡。〕</font></font><font size=4px>

 　　臣光曰：从衡之说虽反覆百端，然大要合从者，六国之利也。昔先王建万国，亲诸侯，使之朝聘以相交，飨宴以相乐，</font><font size=4px color="#009090"><font size=4px>〔乐音洛。〕</font></font><font size=4px>会盟以相结者，无他，欲其同心戮力以保家国也。向使六国能以信义相亲，则秦虽强暴，安得而亡之哉！夫三晋者，齐、楚之藩蔽；齐、楚者，三晋之根柢；</font><font size=4px color="#009090"><font size=4px>〔柢，都礼翻，又丁计翻。〕</font></font><font size=4px>形势相资，表里相依。故以三晋而攻齐、楚，自绝其根柢也，以齐、楚而攻三晋，自撤其藩蔽也。安有撤其藩蔽以媚盗。曰"盗将爱我而不攻"，岂不悖哉！

 　　王初并天下，自以为德兼三皇，功过五帝，</font><font size=4px color="#009090"><font size=4px>〔伏羲、神农、黄帝为三皇。少昊、颛顼、高辛、唐尧、虞舜为五帝。宋均注援神契引甄耀度曰：伏羲、神农、燧人为三皇。黄帝、颛顼、帝喾、唐尧、虞舜为五帝。孔颖达曰：郑玄注中候敕省图引运斗枢：伏羲、女娲、神农为三皇。五帝者，德合五帝座星者称帝，则黄帝、金天氏、高阳氏、高辛氏、陶唐氏、有虞氏是也；实六人而称五者，以其俱合五帝座星也。白虎通取伏羲、神农、祝融为三皇。帝者，天之一名，所以名帝。帝者，谛也，言天荡然无心，忘于物我，公平通远，举事审谛，故谓之帝也。帝号同天，名所莫加，而称皇者，以皇是美大之名，言大于帝也。〕</font></font><font size=4px>乃更号曰"皇帝，命为"制"，令为"诏"，</font><font size=4px color="#009090"><font size=4px>〔师古曰：天子之言，一曰制书，二曰诏书。制书，谓其制度之命也。如淳曰：诏，告也。自秦、汉以上，唯天子得称之。更，工衡翻。〕</font></font><font size=4px>自称曰 "朕"。</font><font size=4px color="#009090"><font size=4px>〔古者君臣之间通称曰朕；自秦定制，唯天子独称之。〕</font></font><font size=4px>追尊庄襄王为太上皇。</font><font size=4px color="#009090"><font size=4px>〔太上者，极尊之称也。始皇自号曰始皇帝，故追尊庄襄王为太上皇。自汉高帝以尊太公，此后不复为追号。〕</font></font><font size=4px>制曰："死而以行为諡，则是子议父，臣议君也，甚无谓。自今以来，除諡法。</font><font size=4px color="#009090"><font size=4px>〔周公作諡法，缘行之美恶以立諡。如幽、厉之君，虽孝子、慈孙，百世不能改也。今秦除之，畏后人加己以恶諡也。諡，神志翻。〕</font></font><font size=4px>朕为始皇帝，后世以计数，</font><font size=4px color="#009090"><font size=4px>〔史记正义：数，色主翻。〕</font></font><font size=4px>二世、三世至于万世，传之无穷。"

 　　初，齐威、宣之时，邹衍论着终始五德之运；</font><font size=4px color="#009090"><font size=4px>〔所谓终始五德之运者：伏羲以木德王；木生火，故神农以火德王；火生土，故黄帝以土德王；土生金，故少昊以金德王；金生水，故颛顼以水德王；水生木，故帝喾又以木德王；木又生火，故帝尧以火德王；火又生土，故帝舜以土德王；土又生金，故夏以金德王；金又生水，故商以水德王；水又生木，故周以木德王：此五德之终而复始也。邹衍以为周得火德，盖以火流王屋为周受命之符，且服色尚赤故也。就衍之说以为终始，秦当以土为行。今始皇以水胜火，自以水为行，所谓推五胜也。汉初以土为行，盖亦祖衍之说也。〕</font></font><font size=4px>及始皇并天下，齐人奏之。始皇采用其说，以为周得火德，秦代周，从所不胜，为水德。始改年，朝贺皆自十月朔；衣服、旌旄、节旗皆尚黑；数以六为纪。</font><font size=4px color="#009090"><font size=4px>〔改年句断。夏以建寅之月为岁首，殷以建丑之月为岁首，周以建子之月为岁首；今始皇以建亥之月为岁首，是改年也。自此纪年皆以十月为岁首，朝贺以十月朔。以水为行，故色尚黑。水成数六，故以六为纪。〕</font></font><font size=4px>

 　　丞相绾</font><span class="h"><font size=4px>【章：十二行本"绾"下有"等"字；乙十一行本同；孔本同。】</font></font><font size=4px>言："燕、齐、荆地远，</font><font size=4px color="#009090"><font size=4px>〔避庄襄王讳，故以楚为荆。索隐曰：丞相绾，姓王。〕</font></font><font size=4px>不为置王，无以镇之。请立诸子。"始皇下其议。</font><font size=4px color="#009090"><font size=4px>〔下，遐嫁翻；凡自上而下之下皆同音。〕</font></font><font size=4px>廷尉斯曰：</font><font size=4px color="#009090"><font size=4px>〔班书百官表：廷尉，秦官。应劭曰：听狱必质诸朝廷，与众共之；兵狱同制，故称廷尉。师古曰：廷，平也；治狱贵平，故以为号。〕</font></font><font size=4px>"周文武所封子弟同姓甚众，然后属疏远，相攻击如仇雠，周天子弗能禁止。今海内赖陛下神灵一统，皆为郡、县，诸子功臣以公赋税重赏赐之，甚足易制，</font><font size=4px color="#009090"><font size=4px>〔易，以豉翻；史记正义音以职翻，非也。〕</font></font><font size=4px>天下无异意，则安宁之术也。置诸侯不便。"始皇曰："天下共苦战斗不休，以有侯王。赖宗庙，天下初定，又复立国，是树兵也；而求其宁息，岂不难哉！廷尉议是。"

 　　分天下为三十六郡，郡置守、尉、监。</font><font size=4px color="#009090"><font size=4px>〔裴駰曰：三川、河东、南阳、南郡、九江、鄣郡、会稽、颍川、砀郡、泗水、薛郡、东郡、琅邪、齐郡、上谷、渔阳、右北平、辽西、辽东、代郡、巨鹿、邯郸、上党、太原、云中、九原、雁门、上郡、陇西、北地、汉中、巴郡、蜀郡、黔中、长沙，凡三十五郡，与内史为三十六郡。班书百官表：郡守掌治其郡；郡尉掌佐守典武职、甲卒；监御史掌监郡。守，始究翻。监，去声；康又居衔切。余谓守、尉、监，官名也，当从去声；若监郡之监则从平声。记王制：天子使其大夫为三监，监于方伯之国。陆德明释文：监，古暂翻；监于，古衔翻；可以知矣。〕</font></font><font size=4px>

 　　收天下兵聚咸阳，销以为钟鐻、</font><font size=4px color="#009090"><font size=4px>〔鐻与虡同，音巨。虡者所以悬钟，横曰笋，植曰虡。〕</font></font><font size=4px>金人十二，重各千石，置宫庭</font><span class="h"><font size=4px>【章：十二行本"庭"作"廷"；乙十一行本同；孔本同。】</font></font><font size=4px>中。</font><font size=4px color="#009090"><font size=4px>〔史记正义曰：汉书五行志：时大人见临洮，长五丈，足履六尺，皆夷狄服，凡十二人；故销兵器，铸而象之，所谓"金狄"也。〕</font></font><font size=4px>一法度、衡、石、丈尺。徙天下豪桀于咸阳十二万户。

 　　诸庙及章台、上林皆在渭南。</font><font size=4px color="#009090"><font size=4px>〔上林在汉长安县西南。秦始起上林苑，至汉武帝又增而广之。〕</font></font><font size=4px>每破诸侯，写放其宫室，作之咸阳北阪上，</font><font size=4px color="#009090"><font size=4px>〔程大昌雍录曰：咸阳北阪，汉武帝别名渭城。阪，即九嵕诸山麓也。〕</font></font><font size=4px>南临渭，自雍门以东至泾、渭，殿屋、复道、周阁相属，</font><font size=4px color="#009090"><font size=4px>〔徐广曰：雍门在高陵县。史记正义曰：在今岐州雍县东。余按班志，高陵县属左冯翊，左辅都尉治焉；雍县属右扶风。二说相去何远也？三辅黄图曰：长安城西出北头第一门曰雍门，本名西城门。但长安本秦离宫，秦之咸阳则汉扶风之渭城也。渭城与长安相去虽不远，然秦时长安未有十二门也。岂作史者因汉之雍门而书之欤！泾、渭，言泾、渭之交也。复，与复同，音方目翻。复道，阁道也；上下有道，故谓之复。〕</font></font><font size=4px>所得诸侯美人、钟鼓以充入之。

 　　二十七年（辛巳，公元前二二零年）

 　　始皇巡陇西、北地，至鸡头山，过回中焉。</font><font size=4px color="#009090"><font size=4px>〔范史隗嚣传：王孟塞鸡头道。贤注曰：在原州高平县西。括地志：成州上禄县东北二十里有鸡头山。应劭曰：回中在安定高平。孟康曰：回中在北地。贤曰：回中在汧。括地志：回中宫在雍西四十里。史记正义曰：言始皇西巡，出陇右，向西北，出宁州，西南行至成州，出鸡头山，东还过岐州之回中宫也。余谓上书巡陇西、北地，则先至原州之鸡头山而还过回中，道里为顺。若出成州之鸡头，则须先过回中而后至鸡头。以书法之前后观之，居然可见。〕</font></font><font size=4px>

 　　作信宫渭南，已，更命曰极庙。</font><font size=4px color="#009090"><font size=4px>〔作宫已成而更名也。索隐曰：言为宫庙象天极，故曰极庙；天官书：中宫曰天极，是也。〕</font></font><font size=4px>自极庙道通骊山，作甘泉前殿，筑甬道自咸阳属之，治驰道于天下。</font><font size=4px color="#009090"><font size=4px>〔三辅黄图曰：甘泉宫，一名云阳宫。关辅记曰：林光宫，一曰甘泉宫，始皇造，在今池阳县西。故甘泉山宫周匝十余里，汉武帝广之，周十九里。又黄图曰：咸阳北至九嵕、甘泉，南至鄠、杜，东至河，西至汧、渭之交；东西八百里，南北四百里，离宫、别馆，联望相属。甬道，唐夹城之类也。应劭曰：筑垣墙如街巷。甬，余陇翻。贾山曰：秦为驰道于天下，东穷燕、齐，南极吴、楚，江湖之上，濒海之观毕至。道广五十步，三丈而树，厚筑其外，隐以金椎，树以青松。应劭曰：驰道，天子所行道也，若今之中道。孔颖达曰：驰道，如今御路也；是君驰走车马之处，故曰驰道。属，之欲翻。〕</font></font><font size=4px>

 　　二十八年（壬午，公元前二一九年）

 　　始皇东行郡、县，上邹峄山，立石颂功业。</font><font size=4px color="#009090"><font size=4px>〔班志：鲁国邹县，峄山在北。应劭曰：邾文公迁于绎，即此。括地志：邹峄山在兖州邹县南二十二里。峄，音亦。〕</font></font><font size=4px>于是召集鲁儒生七十人，</font><font size=4px color="#009090"><font size=4px>〔孔颖达曰：儒之言优也，柔也，能安人，能服人。又，儒者，濡也，以先王之道能濡其身。〕</font></font><font size=4px>至泰山下，议封禅。诸儒或曰："古者封禅，为蒲车，恶伤山之土石、草木；扫地而祭，席用</font><span class="h"><font size=4px>【章：十二行本"用"作"因"；乙十一行本同。】</font></font><font size=4px>葅秸。"议各乖异。始皇以其难施用，由此绌儒生。</font><font size=4px color="#009090"><font size=4px>〔括地志：泰山在兖州博城县西北三十里，一曰岱宗。服虔曰：封者，增山之高；禅，广地也。张晏曰：天高不可及，于泰山上立封禅以祭之，冀近神灵也。项威曰：封泰山，告太平，升中和之气于天。祭土为封，谓负土于泰山为坛而祭也。除地为墠；后改"墠"为"禅"。晋太康地记曰：为坛于泰山以祭天，示增高也；为墠于梁父以祭地，示广也。白虎通曰：王者易姓而起，必升封于泰山之上者何？因高告高，顺其类，故升封者增高也。下禅梁父之基，广厚也。刻石纪号者，着己之功迹以自劝也。增太山之高以报天，附梁父之基以报地。恶，乌路翻。师古曰：蒲车，以蒲裹轮。"葅稭"，班志作"苴稭"。如淳曰：苴，读如租；稭；读曰戛。晋灼曰：苴，藉也；师古曰：茅藉也。"苴"，本作"葅"，假借用。应劭曰：稭，藁本，去皮以为席。绌，与黜同，黜退也。〕</font></font><font size=4px>而遂除车道，上自太山阳至颠，立石颂德；从阴道下，禅于梁父。</font><font size=4px color="#009090"><font size=4px>〔师古曰：山南曰阳，山北曰阴。班志，泰山郡有梁父县。师古注曰：以山名县。括地志：梁父山在兖州泗水县北八十里。父，音甫。〕</font></font><font size=4px>其礼颇采太祝之祀雍上帝所用，</font><font size=4px color="#009090"><font size=4px>〔班表：奉常之属有雍太祝令、丞，盖汉仍秦制也。秦作畤于雍以祀上帝，今采其礼以为封禅礼。〕</font></font><font size=4px>而封藏皆祕之，世不得而记也。

 　　于是始皇遂东游海上，行礼祠名山、大川及八神。</font><font size=4px color="#009090"><font size=4px>〔封禅书：八神：一曰天主，祠天齐渊水；二曰地主，祠太山、梁父；三日兵主，祠蚩尤；四曰阴主，祠三山；五曰阳主，祠之罘山；六曰月主，祠之莱山；七曰日主，祠成山；八曰四时主，祠琅邪。或曰：八神，齐自太公以来祠之。〕</font></font><font size=4px>始皇南登琅邪，大乐之，留三月，作琅邪台，立石颂德，明得意。</font><font size=4px color="#009090"><font size=4px>〔班志，琅邪郡有琅邪县。山海经：琅邪台在勃海间，琅邪之东。郭璞曰：琅邪临海边，有山曰琅邪台。越王句践徙琅邪，作观台以望东海。史记曰：始皇徙三万家于台下。是其所作因越之旧也。括地志：琅邪山在密州诸城县东南百四十里；始皇立层台于山上，谓之琅邪台。邪，音耶。大乐之，乐琅邪之风景也。乐，音洛。〕</font></font><font size=4px>

 　　初，燕人宋毋忌、羡门子高之徒称有仙道、形解</font><font size=4px color="#009090"><font size=4px>〔佳买翻。〕</font></font><font size=4px>销化之术，燕、齐迂怪之士皆争传习之。</font><font size=4px color="#009090"><font size=4px>〔道经：月中仙人宋毋忌。白泽图云：火之精曰宋毋忌。盖其人火仙也。张曰：羡门子高，仙人，居碣石山上。服虔曰：形解，尸解也。张晏曰：人老而解去，故骨如变化也。今山中有龙骨，世谓之龙解骨化去。迂，羽俱翻。又忧俱翻。〕</font></font><font size=4px>自齐威王、宣王、燕昭王皆信其言，使人入海求蓬莱、方丈、瀛洲，云此三神山在勃海中，去人不远。患且至，则风引船去。尝有至者，诸仙人及不死之药皆在焉。及始皇至海上，诸方士齐人徐市等争上书言之，</font><font size=4px color="#009090"><font size=4px>〔太史公曰：嬴姓分封者为徐氏。姓谱曰：皋陶子伯益佐禹有功，封其子若木于徐。〕</font></font><font size=4px>请得齐戒与童男女求之。</font><font size=4px color="#009090"><font size=4px>〔齐戒之齐，读曰斋。〕</font></font><font size=4px>于是遣徐市发童男女数千人入海求之。船交海中，皆以风为解，</font><font size=4px color="#009090"><font size=4px>〔师古曰：自解说云"为风不得而至"。自解，犹今言分疏。〕</font></font><font size=4px>曰："未能至，望见之焉。"

 　　始皇还，过彭城，</font><font size=4px color="#009090"><font size=4px>〔班志，楚国有彭城县，古彭祖国。〕</font></font><font size=4px>斋戒祷祠，欲出周鼎泗水，</font><font size=4px color="#009090"><font size=4px>〔水经：泗水出鲁国卞县北山，东南过彭城县，又东过下邳县入淮。时人相传以为宋太丘社亡而周鼎没于泗水中，故祠泗水，欲出周鼎。〕</font></font><font size=4px>使千人没水求之，弗得。乃西南渡淮水，</font><font size=4px color="#009090"><font size=4px>〔水经：淮水出南阳郡平氏县桐柏山，东南至淮陵入海，行三千余里。〕</font></font><font size=4px>之衡山、南郡。</font><font size=4px color="#009090"><font size=4px>〔班志，衡山在长沙国湘南县之东南。括地志：衡山，一名岣嵝山，在衡州湘潭县西四十一里。汉衡山国在江北；秦拔楚郢，置南郡；唐为荆州江陵府。之，往也。〕</font></font><font size=4px>浮江至湘山祠，逢大风，几不能渡。</font><font size=4px color="#009090"><font size=4px>〔几，居依翻。〕</font></font><font size=4px>上问博士曰："湘君何神？"对曰："闻之：尧女，舜之妻，葬此。"</font><font size=4px color="#009090"><font size=4px>〔班志：湘水出零陵郡零陵县阳朔山，北至酃入江。括地志：黄陵庙在岳州湘阴县北五十七里，舜二妃之神。二妃冢在湘阴县一百六十里青草山上。盛弘之荆州记：青草湖，南有青草山，湖因山而名。舜陟方死于苍梧，二妃死于江、湘之间，因葬焉。博士以儒学为官。汉成帝诏曰：儒林之官，四海渊源。宜皆明于古今，温故知新，通达国体，故谓之博士。〕</font></font><font size=4px>始皇大怒，使刑徒三千人皆伐湘山树，赭其山。</font><font size=4px color="#009090"><font size=4px>〔赭，音者，赤也。〕</font></font><font size=4px>遂自南郡由武关归。

 　　初，韩人张良，其父、祖以上五世相韩。</font><font size=4px color="#009090"><font size=4px>〔张良大父开地，相韩昭侯、宣惠王、襄哀王，父平，相厘王、悼惠王，凡五世。〕</font></font><font size=4px>及韩亡，良散千金之产，欲为韩报仇。</font><font size=4px color="#009090"><font size=4px>〔为，于伪翻。〕</font></font><font size=4px>

 　　二十九年（癸未，公元前二一八年）

 　　始皇东游，至阳武博浪沙中，</font><font size=4px color="#009090"><font size=4px>〔班志，阳武县属河南郡，有博浪沙。索隐曰：今浚仪西北四十里有博浪城。史记正义曰：郑州阳武县有博浪沙，当官道。师古曰："狼"，音浪，史记作"浪"，正义音狼。〕</font></font><font size=4px>张良令力士操铁椎狙击始皇，误中副车。</font><font size=4px color="#009090"><font size=4px>〔狙，玃属。狙之伺物，必伏，乘其便而击之。狙击者，谓伏其旁而狙伺以击之也。狙，千恕翻，又千余翻。索隐曰：汉官仪：天子有属车，即副车，奉车即御而从后。余谓副，贰也；汉有五时副车，又在属车之外。〕</font></font><font size=4px>始皇骜，求，弗得；令天下大索十日。</font><font size=4px color="#009090"><font size=4px>〔索，山客翻。〕</font></font><font size=4px>

 　　始皇遂登之罘，</font><font size=4px color="#009090"><font size=4px>〔班志：之罘山在东莱睡县。括地志：之罘山在莱州文登县东北一百八十里。罘，音浮。〕</font></font><font size=4px>刻石；旋，之琅邪，道上党入。</font><font size=4px color="#009090"><font size=4px>〔旋，即还字。之，往也。〕</font></font><font size=4px>

 　　三十一年（乙酉，公元前二一六年）

 　　使黔首自实田。</font><font size=4px color="#009090"><font size=4px>〔二十六年，更名民曰黔首。孔颖达曰：黔，黑也。凡民以黑巾覆头，故谓之黔首。〕</font></font><font size=4px>

 　　三十二年（丙戌，公元前二一五年）

 　　始皇之碣石，</font><font size=4px color="#009090"><font size=4px>〔班志：大碣石山在右北平郡骊成县西南。文颖曰：碣石在辽西郡絫县。郦道元曰：濡水至絫县碣石山。今</font><font size=4px color="#009090"><font size=4px>〔于此〕</font></font><font size=4px>枕海有石如埇道，数十里，当山顶有大石如柱形，往往而见，立于巨海之中，名天桥柱。碣，音桀。〕</font></font><font size=4px>使燕人卢生求羡门，</font><font size=4px color="#009090"><font size=4px>〔姓谱：姜姓之后，封于卢，以国为氏。〕</font></font><font size=4px>刻碣石门。坏城郭，决通堤坊。</font><font size=4px color="#009090"><font size=4px>〔坏，音怪。坊，读曰防。〕</font></font><font size=4px>始皇巡北边，从上郡入，卢生使入海还，因奏录图书曰："亡秦者胡也。"</font><font size=4px color="#009090"><font size=4px>〔录图书，如后世谶纬之书。郑玄曰：胡，胡亥，秦二世名也。秦见图书而不知此为人名，反备北胡。〕</font></font><font size=4px>始皇乃遣将军蒙恬发兵三十万人，北伐匈奴。

 　　三十三年（丁亥，公元前二一四年）

 　　发诸尝逋亡人、赘婿、贾人为兵，</font><font size=4px color="#009090"><font size=4px>〔贾谊曰：秦人家贫子壮则出赘。师古曰：谓之赘婿，言其不当出在妻家，犹人身之有朊赘也。转货贩易者为商，坐市贩卖者为贾。赘，之锐翻。〕</font></font><font size=4px>略取南越陆梁地，</font><font size=4px color="#009090"><font size=4px>〔索隐曰：谓南方之人，其性陆梁，故曰陆梁地。班表，汉高帝功臣有陆量侯须无，诏以为列诸侯，自置吏令、长，受令长沙王。如淳曰：陆量，秦始皇本纪所谓陆梁地也。〕</font></font><font size=4px>置桂林、南海、象郡；</font><font size=4px color="#009090"><font size=4px>〔桂林因产桂而名。合浦以南，山间无杂木，冬夏长青，叶长尺余。文颖曰：桂林，今郁林。师古曰：桂林，今桂州界是其地，非郁林也。南海郡，今广州。茂陵书曰：象郡治临尘，去长安万七千五百里。韦昭曰：今日南是也。〕</font></font><font size=4px>以谪徙民五十万人戍五岭，与越杂处。</font><font size=4px color="#009090"><font size=4px>〔所谓谪戍也。晋志曰：自北徂南，入越之道，必由岭峤；时有五处，故曰五岭。师古曰：岭者，西自衡山之南，东穷于海，一山之限耳，而别标名，则有五焉。裴氏广州记曰：大庾、始安、临贺、桂阳、揭阳为五岭。邓德明南康记曰：大庾岭，一也；桂阳骑田岭，二也；九真都庞岭，三也；临贺萌渚岭，四也；始安越城岭，五也。师古以裴说为是。蜀注曰：大庾岭在虔州；永明岭、白芒岭在道州；腊岭在郴州；临源岭在桂州。谪，则革翻。处，昌吕翻。〕</font></font><font size=4px>

 　　蒙恬斥逐匈奴，收河南地为四十四县。筑长城，因地形，用制险塞；起临洮至辽东，延袤万余里。于是渡河，据阳山，逶迤而北。</font><font size=4px color="#009090"><font size=4px>〔师古曰：河南地当北地之北，黄河之南。余按，河出积石，过金城、陇西、安定、北地郡界，皆东北流；北过朔方、窳浑间，方屈而东南流，迳高阙南；又自临河县东迳阳山南，徐广所谓阳山在河北、阴山在河南者。刘昭曰：二山皆属五原郡西安阳县。班志，临洮县属陇西郡。洮水出西羌中，北至枹罕东入河。县临洮水，因以为名。洮，土刀翻。延，长行也。南北曰袤。袤，音茂。逶，于为翻。迤，以支翻。〕</font></font><font size=4px>暴师于外十余年，蒙恬常居上郡统治之；威振匈奴。</font><font size=4px color="#009090"><font size=4px>〔暴，读如字；刘伯庄音仆。括地志：上郡故城在绥州上县东南五十里。〕</font></font><font size=4px>

 　　三十四年（戊子，公元前二一三年）

 　　谪治狱吏不直及覆狱故、失者，</font><font size=4px color="#009090"><font size=4px>〔覆狱者，奏当已成而覆按之也。故者，知其当罪与不当罪而故出入之；失者，误出入也。〕</font></font><font size=4px>筑长城及处南越地。</font><font size=4px color="#009090"><font size=4px>〔处，昌吕翻。〕</font></font><font size=4px>

 　　丞相李斯上书曰："异时诸侯并争，厚招游学。今天下己定，法令出一，百姓当家则力农工，士则学习法令。今诸生不师今而学古，以非当世，惑乱黔首，相与非法教人；闻令下，则各以其学议之，入则心非，出则巷议，夸主以为名，异趣以为高，率群下以造谤。如此弗禁，则主势降乎上，党与成乎下。禁之便！臣请史官非秦记皆烧之；</font><font size=4px color="#009090"><font size=4px>〔此烧列国史记也。〕</font></font><font size=4px>非博士官所职，天下有藏诗、书、百家语者，皆诣守、尉杂烧之。</font><font size=4px color="#009090"><font size=4px>〔秦之焚书，焚天下之人所藏之书耳，其博士官所藏则故在；项羽烧秦宫室，始并博士所藏者焚之。此所以后之学者咎萧何不能于收秦图书之日并收之也。〕</font></font><font size=4px>有敢偶语诗、书弃市；以古非今者族；吏见知不举，与同罪。令下三十日，不烧，黥为城旦。</font><font size=4px color="#009090"><font size=4px>〔应劭曰：城旦，旦起行治城；四岁刑也。〕</font></font><font size=4px>所不去者，医药、卜筮、种树之书。若有欲学法令者，</font><span class="h"><font size=4px>【章：十二行本"有欲"二字互乙，无"者"字；乙十一行本同。】</font></font><font size=4px>以吏为师。"制曰："可。"

 　　魏人陈余谓孔鲋曰："秦将灭先王之籍，而子为书籍之主，其危哉！"子鱼曰："吾为无用之学，知吾者惟友。秦非吾友，吾何危哉！吾将藏之以待其求；求至，无患矣。"</font><font size=4px color="#009090"><font size=4px>〔孔鲋，孔子八世孙，字子鱼。鲋，音附。〕</font></font><font size=4px>

 　　三十五年（己丑，公元前二一二年）

 　　使蒙恬除直道，道九原，抵云阳。</font><font size=4px color="#009090"><font size=4px>〔班志，云阳县属冯翊。〕</font></font><font size=4px>堑山堙谷，</font><font size=4px color="#009090"><font size=4px>〔堑，七艳翻。堙，音因。〕</font></font><font size=4px>千八百里；数年不就。

 　　始皇以为咸阳人多，先王之宫庭</font><span class="h"><font size=4px>【章：十二行本"庭"作"廷"；乙十一行本同；孔本同。】</font></font><font size=4px>小，乃营作朝宫渭南上林苑中，先作前殿阿房，</font><font size=4px color="#009090"><font size=4px>〔师古曰：阿，近也；以其去咸阳近，且号阿房。索隐曰：此以形名宫也；言其宫曰（四）阿房（旁）广也。三辅黄图曰：作宫阿基旁，天下谓之阿房。括地志：秦阿房宫亦曰阿城，在雍州长安县西一十四里。史记正义曰：按宫在上林宛中；雍州郭城西南面，即阿房宫城东南面也。房，白郎翻。〕</font></font><font size=4px>东西五百步，南北五十丈，上可以坐万人，下可以建五丈旗，周驰为阁道，自殿下直抵南山，</font><font size=4px color="#009090"><font size=4px>〔关中有南山、北山：自甘泉连延至巀嶭、九嵕为北山；自终南、太白连延至商岭为南山。〕</font></font><font size=4px>表南山之颠以为阙。为复道，自阿房度渭，属之咸阳，以象天极阁道、绝汉抵营室也。</font><font size=4px color="#009090"><font size=4px>〔天官书曰：天极后十七星，绝汉抵营室，曰阁道。北辰为天极。营室二星，天子之宫也。〕</font></font><font size=4px>隐宫、徒刑者七十</font><span class="h"><font size=4px>【章：十二行本"十"下有"余"字；乙十一行本同；孔本同；张校同。】</font></font><font size=4px>万人，</font><font size=4px color="#009090"><font size=4px>〔史记正义曰：余刑见于市朝；宫刑，一百日隐于荫室养之乃可，故曰隐宫，下蚕室是也。徒刑者，有罪既加刑，复罚作之也。〕</font></font><font size=4px>乃分作阿房宫或作骊山。发北山石椁，写蜀、荆地材，</font><font size=4px color="#009090"><font size=4px>〔康曰：写，四夜切；舍车解马为写，或作"卸"。余谓此非舍车解马之"卸"，即前写放宫室之"写"，读如字。〕</font></font><font size=4px>皆至；关中计宫三百，</font><font size=4px color="#009090"><font size=4px>〔或曰："皆至"当属上句。关中记云：东自函关弘农郡灵宝县界，西至陇关汧阳郡汧源县界，二关之间，谓之关中，东西千余里。〕</font></font><font size=4px>关外四百余。于是立石东海上朐界中，以为秦东门。</font><font size=4px color="#009090"><font size=4px>〔班志：东海郡朐县，始皇立石海上，以为东门阙。朐，音劬。〕</font></font><font size=4px>因徙三万家骊邑，五万家云阳，皆复不事十岁。</font><font size=4px color="#009090"><font size=4px>〔复，方目翻，除也。不事者，不供征役之事。〕</font></font><font size=4px>

 　　卢生说始皇曰："方中：人主时为微行以辟恶鬼。恶鬼辟，</font><font size=4px color="#009090"><font size=4px>〔辟，读曰避。〕</font></font><font size=4px>真人至。愿上所居宫毋令人知，然后不死之药殆可得也！"始皇曰："吾慕真人！"自谓"真人"，不称"朕"。</font><font size=4px color="#009090"><font size=4px>〔康曰：称，去声；不称，不惬意也。余谓康说非也。始皇初并天下，自称曰朕，至此不称朕耳。〕</font></font><font size=4px>乃令咸阳之旁二百里内宫观二百七十，复</font><span class="h"><font size=4px>【章：十二行本"复"作"复"；乙十一行本同；孔本同。】</font></font><font size=4px>道、甬道相连，帷帐、钟鼓、美人充之，各案署不移徙。行所幸，有言其处者，罪死。始皇幸梁山宫，</font><font size=4px color="#009090"><font size=4px>〔班志：梁山宫在扶风好畤县。括地志：俗名望宫山，在雍州好畤县西十二里，北去梁山九里。雍录曰：唐奉天县有梁山，秦之梁山宫正在其地。〕</font></font><font size=4px>从山上见丞相车骑众，弗善也。中人或告丞相，丞相后损车骑。始皇怒曰："此中人泄吾语！"案问，莫服，捕时在旁者，尽杀之。自是后，莫知行之所在。群臣受决事者，悉于咸阳宫。

 　　侯生、卢生相与讥议始皇，因亡去。始皇闻之，大怒曰："卢生等，吾尊赐之甚厚，今乃诽谤我！</font><font size=4px color="#009090"><font size=4px>〔诽，敷尾翻。〕</font></font><font size=4px>诸生在咸阳者，吾使人廉问，或为妖言以乱黔首。"</font><font size=4px color="#009090"><font size=4px>〔廉，察也。秦有诽谤、妖言之罪，汉除之。妖，于遥翻。〕</font></font><font size=4px>于是使御史悉案问诸生。</font><font size=4px color="#009090"><font size=4px>〔秦置御史，掌讨奸猾，治大狱，御史大夫统之。〕</font></font><font size=4px>诸生传相告引，</font><font size=4px color="#009090"><font size=4px>〔传相告引者，谓甲引乙，乙复引丙也。传，柱恋翻。相，如字。〕</font></font><font size=4px>乃自除犯禁者四百六十余人，皆坑之咸阳，使天下知之，以惩后；益发谪徙边。始皇长子扶苏谏曰："诸生皆诵法孔子。</font><font size=4px color="#009090"><font size=4px>〔诵孔子之言以为法也。〕</font></font><font size=4px>今上皆重法绳之，臣恐天下不安。"始皇怒，使扶苏北监蒙恬军于上郡。</font><font size=4px color="#009090"><font size=4px>〔为胡亥夺嫡杀扶苏张本。〕</font></font><font size=4px>

 　　三十六年（庚寅，公元前二一一年）

 　　有陨石于东郡。</font><font size=4px color="#009090"><font size=4px>〔东郡，本卫地，秦徙卫于野王，以其地置东郡。〕</font></font><font size=4px>或刻其石曰："始皇死而地分。"始皇使御史逐问，莫服；尽取石旁居人诛之，燔其石。</font><font size=4px color="#009090"><font size=4px>〔燔，音烦，爇也。〕</font></font><font size=4px>

 　　迁河北榆中三万家；</font><font size=4px color="#009090"><font size=4px>〔河北，北河之北也。〕</font></font><font size=4px>赐爵一级。

 　　三十七年（辛卯，公元前二一零年）

 　　冬，十月，癸丑，始皇出游；左丞相斯从，右丞相去疾守。</font><font size=4px color="#009090"><font size=4px>〔去疾，姓冯。从，才用翻。守，手又翻。〕</font></font><font size=4px>始皇二十余子，少子胡亥最爱，请从；上许之。

 　　十一月，行至云梦，望祀虞舜于九疑山。</font><font size=4px color="#009090"><font size=4px>〔古者，天子巡狩所至，山川之神，各以秩次望祭之。郦道元曰：营水出营阳郡泠道县南留山，西流迳九疑山。其山磐棋苍梧之野，峰秀数郡之间，罗岩九举，各导一溪，岫壑负阻，异岭同势，游者疑焉，故曰九疑。括地志：九疑山在永州唐兴县东南百里，其山九峰相似，故名。元次山曰：九疑山在永州，方四千里，四州各近一隅。九域志曰：九疑在道州，舜陵在女英峰下，九疑之第六峰也。太史公曰：舜南狩，崩于苍梧之野，归葬于江南九疑山。山海经曰：舜之所葬，在今道州零陵界。则苍梧、九疑，两处也；合而言之者，误也。〕</font></font><font size=4px>浮江下，观藉柯，渡海渚，过丹阳，至钱唐，</font><font size=4px color="#009090"><font size=4px>〔史记正义曰：括地志：海渚，云在舒州同安县东。按舒州在江之中流，疑海字误。藉，秦昔翻。柯，音歌。班志：丹阳县，秦属鄣郡。括地志：丹阳故城，在润州江宁县东南五里。班志，钱唐县属会稽郡，汉西部都尉所治。唐为杭州治所。〕</font></font><font size=4px>临浙江。水波恶，乃西百二十里，从陿中渡。</font><font size=4px color="#009090"><font size=4px>〔所谓水波恶处，则今之由钱唐渡西陵者是也。西陿中渡，则今富阳、分水之间。徐广曰：盖在余杭也。顾夷曰：余杭，秦始皇至会稽经此，立为县。〕</font></font><font size=4px>上会稽，</font><font size=4px color="#009090"><font size=4px>〔班志：会稽山在会稽郡山阴县南，有禹冢、禹井。〕</font></font><font size=4px>祭大禹，望于南海；立石颂德。还，过吴，从江乘渡。</font><font size=4px color="#009090"><font size=4px>〔江乘县，秦属鄣郡，汉属丹阳郡。括地志：江乘故县城在今润州句容县北六十里。〕</font></font><font size=4px>并海上，北至琅邪、之罘。</font><font size=4px color="#009090"><font size=4px>〔并，步浪翻。罘，音浮。〕</font></font><font size=4px>见巨鱼，射杀之。遂并海西，至平原津而病。</font><font size=4px color="#009090"><font size=4px>〔平原县，秦属齐郡，汉分置平原郡。史记正义曰：今德州平原县南六十里有张公故城，城东有津，后名张公渡，恐此平原郡古津也。汉书平津侯公孙弘所封亦近此，盖平津即此津。余按公孙弘传：封勃海高城县之平津乡，则平津非平原津也。班志：笃马河至平原东北入海。此盖津渡处。射，而亦翻。并，步浪翻。〕</font></font><font size=4px>

 　　始皇恶言死，</font><font size=4px color="#009090"><font size=4px>〔恶，乌路翻。〕</font></font><font size=4px>群臣莫敢言死事。病益甚，乃令中车府令行符玺事赵高为书赐扶苏曰："与丧，会咸阳而葬。"书已封，在赵高所，未付使者。</font><font size=4px color="#009090"><font size=4px>〔班书百官表：太仆，秦官，其属有车府令。〕</font></font><font size=4px>秋，七月，丙寅，始皇崩于沙丘平台。</font><font size=4px color="#009090"><font size=4px>〔史记正义曰：始皇崩在沙丘宫平台之中。〕</font></font><font size=4px>丞相斯为上崩在外，</font><font size=4px color="#009090"><font size=4px>〔为，于伪翻。〕</font></font><font size=4px>恐诸公子及天下有变，乃秘之不发丧，棺载轀凉车中，</font><font size=4px color="#009090"><font size=4px>〔文颖曰：轀輬车，如今丧轜车也。孟康曰：如衣车，有窗牖，闭之则温，开之则凉，故名。如淳曰：轀輬车，其车广大，有羽饰。沈约宋书礼志曰：汉制：大行载轀輬车，四轮；其饰如金根，加施组，连璧交路；四角金龙饰，衔璧，垂五采饰羽流苏，前后云画帷裳；樝文画曲轓，长与车等。太仆御驾六白骆马，以黑药灼其身为虎文。史记正义曰：棺，音馆，又古玩翻。轀，音温。"凉"，一作"輬"，音同。〕</font></font><font size=4px>故幸宦者骖乘。所至，上食、百官奏事如故，宦者辄从车中可其奏事。独胡亥、赵高及幸宦者五六人知之。

 　　初，始皇尊宠蒙氏，信任之。蒙恬任</font><span class="h"><font size=4px>【章：乙十一行本"任"下有"在"字。】</font></font><font size=4px>外将，蒙毅常居中参谋议，名为忠信，故虽诸将相莫敢与之争。</font><font size=4px color="#009090"><font size=4px>〔将，即亮翻。〕</font></font><font size=4px>赵高者，生而隐宫；</font><font size=4px color="#009090"><font size=4px>〔康曰：余刑显于市朝，宫刑在于隐室，故曰隐宫。〕</font></font><font size=4px>始皇闻其强力，通于狱法，举以为中车府令，使教胡亥决狱；胡亥幸之。赵高有罪，始皇使蒙毅治之；毅当高法应死。始皇以高敏于事，赦之，复其官。赵高既雅得幸于胡亥，</font><font size=4px color="#009090"><font size=4px>〔雅，素也。〕</font></font><font size=4px>又怨蒙氏，乃说胡亥，请诈以始皇命诛扶苏而立胡亥为太子。胡亥然其计，赵高曰："不与丞相谋，恐事不能成。"乃见丞相斯曰："上赐长子书及符玺，皆在胡亥所。</font><font size=4px color="#009090"><font size=4px>〔长子，谓扶苏。〕</font></font><font size=4px>定太子，在君侯与高之口耳。事将何如？"斯曰："安得亡国之言！此非人臣所当议也！"高曰："君侯材能、谋虑、功高、无怨、长子信之，此五者皆孰与蒙恬？"斯曰："不及也。"高曰："然则长子即位，必用蒙恬为丞相，君侯终不怀通侯之印归乡里明矣！</font><font size=4px color="#009090"><font size=4px>〔通侯，汉曰彻侯，亦曰列侯。应劭曰：通，亦彻也；通者，言功德通于王室也。张晏曰：列侯者，见序列也。〕</font></font><font size=4px>胡亥慈仁笃厚，可以为嗣。愿君审计而定之！"丞相斯以为然，乃相与谋，诈为受始皇诏，立胡亥为太子；更为书赐扶苏，</font><font size=4px color="#009090"><font size=4px>〔更，工衡翻；改也。〕</font></font><font size=4px>数以不能辟地立功，士卒多耗，</font><font size=4px color="#009090"><font size=4px>〔数，所具翻。〕</font></font><font size=4px>数</font><span class="h"><font size=4px>【章：十二行本"数"上有"反"字；乙十一行本同；孔本同；张校同；退斋校同。】</font></font><font size=4px>上书，直言诽谤，日夜怨望不得罢归为太子；将军恬不矫正，知其谋；皆赐死，以兵属裨将王离。</font><font size=4px color="#009090"><font size=4px>〔数，所角翻；下同。属，之欲翻，付也；康音蜀，非；下以属同。〕</font></font><font size=4px>

 　　扶苏发书，泣，入内舍，欲自杀。蒙恬曰："陛下居外，未立太子，使臣将三十万众守边，公子为监，此天下重任也。今一使者来，即自杀，安知其非诈！复请而后死，未暮也。"使者数趣之。扶苏谓蒙恬曰："父赐子死，尚安复请！"即自杀。</font><font size=4px color="#009090"><font size=4px>〔趣，读曰促。复，扶又翻。〕</font></font><font size=4px>蒙恬不肯死，使者以属吏，系诸阳周；</font><font size=4px color="#009090"><font size=4px>〔班志，阳周县属上郡。史记正义曰：阳周，宁州罗川县之邑。属，之欲翻。今按天宝元年，改罗川县为真宁县。〕</font></font><font size=4px>更置李斯舍人为护军，</font><font size=4px color="#009090"><font size=4px>〔班百官表：护军都尉，秦官。又，汉王以陈平为护军中尉，尽护诸将。当是时，恬已属吏，恐其军有变，故以李斯舍人为护军，使之护诸将也。〕</font></font><font size=4px>还报。胡亥已闻扶苏死，即欲释蒙恬。会蒙毅为始皇出祷山川，还至。赵高言于胡亥曰："先帝欲举贤立太子久矣，而毅谏以为不可，不若诛之！"乃系诸代。</font><font size=4px color="#009090"><font size=4px>〔据地理，代距沙丘甚远。盖毅还至代，即就系之。〕</font></font><font size=4px>

 　　遂从井陉抵九原。</font><font size=4px color="#009090"><font size=4px>〔班志：井陉在常山石邑县西。史记正义曰：井陉故关在并州石艾县东十八里，即井陉口。〕</font></font><font size=4px>会暑，轀车臭，乃诏从官令车载一石鲍鱼以乱之。</font><font size=4px color="#009090"><font size=4px>〔孟康曰：百二十斤曰石。班书货殖传：鮿鲍千钧。师古注曰：鮿，膊鱼也，即今之不着盐而干者也。鲍，今之〈魚邑〉鱼也。而说者乃读鲍为鮠鱼之鮠，失义远矣。郑康成以鮠于煏室干之，亦非也。煏室干之，即鲍耳。盖今巴、荆人所呼鰎鱼者是也。秦皇载鲍乱臭者，则是〈魚邑〉鱼耳；而煏室干者，本不臭也。鲍，白卯翻。鮿，音接。〈魚邑〉，于业翻。鮠，五回翻。煏，蒲北翻。鰎，居偃翻。〕</font></font><font size=4px>从直道至咸阳，发丧。</font><font size=4px color="#009090"><font size=4px>〔直道，即三十五年蒙恬所除者。〕</font></font><font size=4px>太子胡亥袭位。

 　　九月，葬始皇于骊山，下锢三泉；</font><font size=4px color="#009090"><font size=4px>〔师古曰：三重之泉，言至水也。余谓锢者，治铜锢塞之也。三泉者，取九泉之数言之。〕</font></font><font size=4px>奇器珍怪，徙藏满之。</font><font size=4px color="#009090"><font size=4px>〔谓徙府库之物以实陵便房中。藏，才浪翻。〕</font></font><font size=4px>令匠作机弩，有穿近者辄射之。以水银为百川、江河、大海，机相灌输。</font><font size=4px color="#009090"><font size=4px>〔康注引刘伯庄云：机相灌输，以防穿近者。予按文势，自机弩至辄射之，文意已足；机相灌输，是承水银为百川、江河、大海之意，作如是观，文意甚顺。射，而亦翻。史记正义：灌，音馆。输，音戍。〕</font></font><font size=4px>上具天文，下具地理。后宫无子者，皆令从死。</font><font size=4px color="#009090"><font size=4px>〔从，才用翻。〕</font></font><font size=4px>葬既已下，或言工匠为机藏，皆知之，藏重即泄。大事尽，闭之墓中。</font><font size=4px color="#009090"><font size=4px>〔藏重即泄，谓工匠若更为第二重机藏，与外人近，即泄其所以为机藏之事，故大事尽则皆闭之墓中。大事尽，句绝，谓既下窆，则送终之大事尽也。重，直龙翻。〕</font></font><font size=4px>

 　　二世欲诛蒙恬兄弟。二世兄子子婴谏曰："赵王迁杀李牧而用颜聚，齐王建杀其故世忠臣而用后胜，卒皆亡国。</font><font size=4px color="#009090"><font size=4px>〔二事并见前。卒，子恤翻。〕</font></font><font size=4px>蒙氏，秦之大臣、谋士也，而陛下欲一旦弃去之。诛杀忠臣而立无节行之人，</font><font size=4px color="#009090"><font size=4px>〔行，下孟翻。〕</font></font><font size=4px>是内使群臣不相信而外使斗士之意离也！"二世弗听，遂杀蒙毅及内史恬。恬曰："自吾先人及至子孙，积功信于秦三世矣。</font><font size=4px color="#009090"><font size=4px>〔恬祖骜、父武及恬，三世皆事秦有功。〕</font></font><font size=4px>今臣将兵三十余万，身虽囚系，其势足以倍畔。</font><font size=4px color="#009090"><font size=4px>〔倍，蒲妹翻。〕</font></font><font size=4px>然自知必死而守义者，不敢辱先人之教以不忘先帝也！"乃吞药自杀。

 　　扬子法言曰，或问："蒙恬忠而被诛，忠奚可为也？"曰："堑山，堙谷，起临洮，击辽水，力不足而尸有余，忠不足相也。"</font><font size=4px color="#009090"><font size=4px>〔相，息亮翻。〕</font></font><font size=4px>

 　　臣光曰："始皇方毒天下而蒙恬为之使，恬不仁可知矣。然恬明于为人臣之义，虽无罪见诛，能守死不贰，斯亦足称也。"</font><font size=4px color="#009090"><font size=4px>〔使，如字。〕</font></font><font size=4px>

 　　二世皇帝上</font><font size=4px color="#009090"><font size=4px>〔讳胡亥，始皇少子也。章：十二行本无此八字；乙十一行本同。〕</font></font><font size=4px>

 　　元年（壬辰，公元前二零九年）

 　　冬，十月，戊寅，大赦。

 　　春，二世东行郡县，李斯从；到碣石，并海，南至会稽；而尽刻始皇所立刻石，旁着大臣从者名，</font><font size=4px color="#009090"><font size=4px>〔行，下孟翻。从，才用翻。并，步浪翻。着，如字；史记正义丁略翻。〕</font></font><font size=4px>以章先帝成功盛德而还。

 　　夏，四月，二世至咸阳，谓赵高曰："夫人生居世间也，譬犹骋六骥过决隙也。</font><font size=4px color="#009090"><font size=4px>〔康曰：上音缺；下丘逆翻。余谓决，如字，决，裂也；裂开之隙，其间不能以寸，喻狭小也。〕</font></font><font size=4px>吾既已临天下矣，欲悉耳目之所好，穷心志之所乐，</font><font size=4px color="#009090"><font size=4px>〔好，呼到翻。乐，音洛。〕</font></font><font size=4px>以终吾年寿，可乎？"高曰："此贤主之所能行而昏乱主之所禁也。虽然，有所未可，臣请言之：夫沙丘之谋，诸公子及大臣皆疑焉；而诸公子尽帝兄，大臣又先帝之所置也。今陛下初立，此其属意怏怏皆不服，恐为变；臣战战栗栗，唯恐不终，陛下安得为此乐乎！"二世曰："为之柰何？"赵高曰："陛下严法而刻刑，令有罪者相坐，诛灭大臣及宗室；然后收举遗民，贫者富之，贱者贵之。尽除先帝之故臣，更置陛下之所亲信者，此则阴德归陛下，害除而奸谋塞，群臣莫不被润泽，蒙厚德，陛下则高枕肆志宠乐矣。</font><font size=4px color="#009090"><font size=4px>〔更，工衡翻。塞，悉则翻。枕，之鸩翻。〕</font></font><font size=4px>计莫出于此！"二世然之。乃更为法律，务益刻深，大臣、诸公子有罪，辄下高</font><span class="h"><font size=4px>【章：十二行本"高"下有"令"字；乙十一行本同；孔本同。】</font></font><font size=4px>鞠治之。于是公子十二人僇死咸阳市，十公主矺死于杜，</font><font size=4px color="#009090"><font size=4px>〔索隐曰：矺，贮格翻；史记正义音宅，与磔同，谓磔裂支体而杀之；温公类篇音竹格翻，磓也。杜，故周之杜伯国。班志，杜县属京兆，宣帝改曰杜陵。〕</font></font><font size=4px>财物入于县官，</font><font size=4px color="#009090"><font size=4px>〔汉谓天子为县官。此县官，犹言公家也。〕</font></font><font size=4px>相连逮者不可胜数。</font><font size=4px color="#009090"><font size=4px>〔言事相连及皆逮之。贡父曰：其人存，直追取之曰逮；其人亡，则讨而捕之。逮，易辞；捕，加力也。〕</font></font><font size=4px>

 　　公子将闾昆弟三人囚于内宫，议其罪独后。二世使使令将闾曰："公子不臣，罪当死！吏致法焉。"将闾曰："阙廷之礼，吾未尝敢不从宾赞也；廊庙之位，吾未尝敢失节也；受命应对，吾未尝敢失辞也；何谓不臣？</font><font size=4px color="#009090"><font size=4px>〔言不敢挟亲亲之恩废为臣之节，何得以此罪加之！〕</font></font><font size=4px>愿闻罪而死！"使者曰："臣不得与谋，</font><font size=4px color="#009090"><font size=4px>〔与，读曰预。〕</font></font><font size=4px>奉书从事！"将闾乃仰天大呼"天"者三，曰："吾无罪！"昆弟三人皆流涕，拔剑自杀。宗室振恐。公子高欲奔，恐收族，乃上书曰："先帝无恙时，臣入门</font><span class="h"><font size=4px>【章：十二行本"门"作"则"；乙十一行本同；孔本同；退斋校同；熊校同。】</font></font><font size=4px>赐食，出则乘舆，御府之衣，臣得赐之，中廐之宝马，臣得赐之。臣当从死而不能，为人子不孝，为人臣不忠。不孝不忠者，无名以立于世，臣请从死，愿葬骊山之足，唯上幸哀怜之！"书上，二世大说，</font><font size=4px color="#009090"><font size=4px>〔说，读曰悦。〕</font></font><font size=4px>召赵高而示之，曰："此可谓急乎？"赵高曰："人臣当忧死不暇，何变之得谋！"二世可其书，赐钱十万以葬。

 　　复作阿房宫。尽征材士五万人为屯卫咸阳，令教射。狗马禽兽当食者多，</font><font size=4px color="#009090"><font size=4px>〔食，读曰飤，音祥吏翻。〕</font></font><font size=4px>度不足，下调郡县，</font><font size=4px color="#009090"><font size=4px>〔史记正义曰：下，户嫁翻。调，徒钓翻。谓下郡县而调发之也。余谓下，读如字亦通。〕</font></font><font size=4px>转输菽粟、刍槀，皆令自赍粮食，咸阳三百里内不得食其谷。

 　　秋，七月，阳城人陈胜、阳夏人吴广起兵于蕲。</font><font size=4px color="#009090"><font size=4px>〔史记正义曰：即河南阳城县；班志，属颍川郡。阳夏县属淮阳国。括地志：陈州太康县，本汉阳夏县地。盘洲洪氏曰：阳夏乡去太康县三十里。夏，音贾。班志，蕲县属沛郡，有大泽乡。蕲，音渠依翻。〕</font></font><font size=4px>是时，发闾左戍渔阳，</font><font size=4px color="#009090"><font size=4px>〔鼂错曰：秦以谪发戍，先发吏有谪及赘婿、贾人，后以尝有市籍者，又后以大父母尝有市籍者，后入闾取其左。索隐曰：闾左，谓居闾里之左也。秦时，复除者居闾左。今力役凡在闾左者尽发之也。又云：凡居以富强为右，贫弱为左。秦役戍多富者，役尽，兼取贫弱而发之也。班志，渔阳县属渔阳郡。括地志：渔阳故城在檀州密云县南十八里，在渔水之阳。〕</font></font><font size=4px>九百人屯大泽乡，陈胜、吴广皆为屯长。</font><font size=4px color="#009090"><font size=4px>〔师古曰：人所聚为屯。长，帅也。〕</font></font><font size=4px>会天大雨，道不通，度已失期；</font><font size=4px color="#009090"><font size=4px>〔度，徒洛翻。〕</font></font><font size=4px>失期，法皆斩。陈胜、吴广因天下之愁怨，乃杀将尉，</font><font size=4px color="#009090"><font size=4px>〔师古曰：其官本尉耳，时领戍人，故为将尉。索隐曰：尉，官也；汉旧仪：大县三人。其尉将屯九百人，故云将尉。〕</font></font><font size=4px>召令徒属曰："公等皆失期当斩；假令毋斩，而戍死者固什六七。且壮士不死则已，死则举大名耳！王、侯、将、相宁有种乎！"</font><font size=4px color="#009090"><font size=4px>〔种，章勇翻。〕</font></font><font size=4px>众皆从之。乃诈称公子扶苏、项燕，</font><font size=4px color="#009090"><font size=4px>〔以百姓贤扶苏而楚人怜项燕也。〕</font></font><font size=4px>为坛而盟，称大楚；陈胜自立为将军，吴广为都尉。攻大泽乡，拔之；收而攻蕲，蕲下。</font><font size=4px color="#009090"><font size=4px>〔收大泽乡之兵以攻蕲也。〕</font></font><font size=4px>乃令符离人葛婴将兵徇蕲以东；攻銍、酇、苦、柘、谯，皆下之。</font><font size=4px color="#009090"><font size=4px>〔班志：符离、銍、酇、谯属沛郡。姓谱：葛国既灭，其后以国为氏。柘，苦二县属淮阳国。宋白曰：柘县，古襄氏之邑；春秋时，陈之株野；汉为柘县，以邑有柘沟而名；唐为宋州柘城县。亳州真源县，古苦县地。徇，辞峻翻，略地也。銍，竹乙翻。"酇"，本作"〈盧阝〉"，才多翻。师古曰：此县本借酇字为之，音嵯。王莽改县为赞治，则此县亦有赞音。苦，音怙。〕</font></font><font size=4px>行收兵；比至陈，</font><font size=4px color="#009090"><font size=4px>〔比，必寐翻。〕</font></font><font size=4px>车六七百乘，骑千余，卒数万人。攻陈，陈守、尉皆不在，独守丞与战谯门中，不胜；守丞死，陈胜乃入据陈。</font><font size=4px color="#009090"><font size=4px>〔班志，陈县属淮阳国。史记正义曰：今陈州城本楚襄王所筑陈国城也。师古曰：守丞，谓郡丞之居守者；一曰：郡守之丞，故曰守丞。原父曰：秦不以陈为郡，何庸有守！守，谓非正官，权守者耳。余按秦分天下为郡县，郡置守、尉、监，县置令、丞、尉。原父以此守为权守之守，良是。迁、固二史作"守令皆不在"，此作"守尉皆不在"，盖二史"令"下缺"尉"字，而通鉴"尉"上缺"令"字也。师古曰：谯门，谓门上为高楼以候望者耳。楼，一名谯，故谓美丽之楼为丽谯；亦呼为巢。所谓巢车者，亦于兵车之上为楼以望敌也。谯，巢，声相近。〕</font></font><font size=4px>

 　　初，大梁人张耳、陈余相与为刎颈交。秦灭魏，闻二人魏之名士，重赏购求之。张耳、陈余乃变名姓，俱之陈，为里监门以自食。</font><font size=4px color="#009090"><font size=4px>〔师古曰：监门，卒之贱者；耳、余以卑贱自隐。张晏曰：监门，里正卫也。监，古衔翻。〕</font></font><font size=4px>里吏尝以过笞陈余，陈余欲起，张耳蹑之，使受笞。</font><font size=4px color="#009090"><font size=4px>〔欲起者，不能受辱，欲起与吏亢也。蹑，尼辄翻，蹑其足也。笞，丑之翻。〕</font></font><font size=4px>吏去，张耳乃引陈余之桑下，数之曰：</font><font size=4px color="#009090"><font size=4px>〔数，所具翻，又所主翻。〕</font></font><font size=4px>"始吾与公言何如？今见小辱而欲死一吏乎！"陈余谢之。陈涉既入陈，张耳、陈余诣门上谒。</font><font size=4px color="#009090"><font size=4px>〔陈胜，字涉。〕</font></font><font size=4px>陈涉素闻其贤，大喜。陈中豪桀父老请立涉为楚王，涉以问张耳、陈余，耳、余对曰："秦为无道，灭人社稷，暴虐百姓；将军出万死之计，为天下除残也。今始至陈而王之，示天下私。愿将军毋王，急引兵而西；遣人立六国后，自为树党，为秦益敌；敌多则力分，与众则兵强。如此，则野无交兵，</font><font size=4px color="#009090"><font size=4px>〔六国皆为与国，则兵不交锋于野矣。〕</font></font><font size=4px>县无守城，</font><font size=4px color="#009090"><font size=4px>〔诸县皆畔秦复为六国，无复为秦守城者。〕</font></font><font size=4px>诛暴秦，据咸阳，以令诸侯；诸侯亡而得立，以德服之，则</font><span class="h"><font size=4px>【章：十二行本"则"上有"如此"二字；乙十一行本同；孔本同；张校同。】</font></font><font size=4px>帝业成矣！今独王陈，恐天下懈也。陈涉不听，遂自立为王，号"张楚"。</font><font size=4px color="#009090"><font size=4px>〔刘德曰：若云张大楚国也。张晏曰：先是楚已为秦所灭，今立楚为张。〕</font></font><font size=4px>

 　　当是时，诸郡县苦秦法，争杀长吏以应涉。谒者</font><span class="h"><font size=4px>【章：十二行本"者"下有"使"字；乙十一行本同；孔本同；张校同。】</font></font><font size=4px>从东方来，以反者闻。二世怒，下之吏。</font><font size=4px color="#009090"><font size=4px>〔下，遐嫁翻。〕</font></font><font size=4px>后使者至，上问之，对曰："群盗鼠窃狗偷，郡守、尉方逐捕，今尽得，不足忧也。"上悦。

 　　陈王以吴叔为假王，监诸将以西击荥阳。</font><font size=4px color="#009090"><font size=4px>〔吴广，字叔。荥阳县属三川郡。〕</font></font><font size=4px>

 　　张耳、陈余复说陈王。请奇兵北略赵地。</font><font size=4px color="#009090"><font size=4px>〔复，扶又翻。〕</font></font><font size=4px>于是陈王以故所善陈人武臣为将军，邵骚为护军，</font><font size=4px color="#009090"><font size=4px>〔姓谱：武姓，宋武公之后。余谓自有諡法，以武为諡者多矣，而必以武姓为宋武公之后，何拘也！唐志氏族以为武氏出自姬姓，周平王少子生而有文在手曰"武"，遂以为氏。此由武后而傅会为之说也。赵明诚金石录有汉敦煌长史武班碑云：昔殷王武丁克伐鬼方，官族析分，因以为氏。邵姓，周文王子邵公奭之后；或言第十一子聃季载之后。〕</font></font><font size=4px>以张耳、陈余为左、右校尉，予卒三千人，徇赵。</font><font size=4px color="#009090"><font size=4px>〔予，读曰与。〕</font></font><font size=4px>

 　　陈王又令汝阴人邓宗徇九江郡。</font><font size=4px color="#009090"><font size=4px>〔殷王武丁封叔父于河北，是为邓侯，后因氏焉。班志，汝阴县属汝南郡，故胡国。九江，本楚地，秦灭楚，分置九江郡；项羽灭秦，以封黥布；汉高祖更名淮南国；武帝复曰九江郡。〕</font></font><font size=4px>当此时，楚兵数千人为聚者不可胜数。</font><font size=4px color="#009090"><font size=4px>〔师古曰：聚，才喻翻。〕</font></font><font size=4px>

 　　葛婴至东城，</font><font size=4px color="#009090"><font size=4px>〔班志，东城县属九江郡。括地志：东城故城，在濠州定远县东南五十里。〕</font></font><font size=4px>立襄强为楚王。</font><font size=4px color="#009090"><font size=4px>〔姓谱：襄，鲁庄公子襄仲之后。〕</font></font><font size=4px>闻陈王已立，因杀襄强还报。陈王诛杀葛婴。

 　　陈王令</font><span class="h"><font size=4px>【章：十二行本"令"下有"魏人"二字；乙十一行本同；孔本同；张校同；退斋校同。】</font></font><font size=4px>周市北徇魏地。以上蔡人房君蔡赐为上柱国。</font><font size=4px color="#009090"><font size=4px>〔索隐曰：房，邑名；爵之于房，号曰房君。上柱国，楚爵之尊者。蔡，以国为氏。〕</font></font><font size=4px>

 　　陈王闻周文，陈之贤人也，习兵，乃与之将军印，使西击秦。

 　　武臣等从白马渡河，</font><font size=4px color="#009090"><font size=4px>〔师古曰：白马津在今滑州白马县界。括地志：白马故城，在滑州卫南县西南二十四里。戴延之西征记曰：白马故城即卫之漕邑。〕</font></font><font size=4px>至诸县，说其豪桀，豪桀皆应之；乃行收兵，得数万人；号武臣为武信君。下赵十余城，余皆城守；乃引兵东北击范阳。</font><font size=4px color="#009090"><font size=4px>〔班志曰，范阳县属涿郡。应劭曰：在范水之阳。〕</font></font><font size=4px>范阳蒯彻说武信君曰：</font><font size=4px color="#009090"><font size=4px>〔蒯彻，即蒯通，班书避武帝讳，改"彻"为"通"。蒯，丘怪翻，姓也。左传，晋有大夫蒯得。〕</font></font><font size=4px>"足下必将战胜而后略地，攻得然后下城，臣窃以为过矣。诚听臣之计，可不攻而降城，不战而略地，传檄而千里定；可乎？"</font><font size=4px color="#009090"><font size=4px>〔师古曰：檄者，以木简为书，长尺二寸，用征召也；有急，则加以鸟羽插之，所以示急疾也。檄，户历翻。〕</font></font><font size=4px>武信君曰："何谓也？"彻曰："范阳令徐公，畏死而贪，欲先天下降。</font><font size=4px color="#009090"><font size=4px>〔先，悉荐翻。〕</font></font><font size=4px>君若以为秦所置吏，诛杀如前十城，则边地之城皆为金城、汤池，不可攻也。君若赍臣侯印以授范阳令，使乘朱轮华毂，驱驰燕、赵之郊，即燕、赵城可无战而降矣。"武信君曰："善！"以车百乘、骑二百、侯印迎徐公。燕、赵闻之，不战以城下者三十余城。

 　　陈王既遣周章，以秦政之乱，有轻秦之意，不复设备。</font><font size=4px color="#009090"><font size=4px>〔复，扶又翻。〕</font></font><font size=4px>博士孔鲋谏曰：</font><font size=4px color="#009090"><font size=4px>〔鲋，魏相子顺之子，孔子八世孙，即前藏书者也。〕</font></font><font size=4px>"臣闻兵法：『不恃敌之不我攻，恃吾不可攻。』今王恃敌而不自恃，若跌而不振，悔之无及也。"</font><font size=4px color="#009090"><font size=4px>〔跌，徒结翻，踢而踣也。〕</font></font><font size=4px>陈王曰："寡人之军，先生无累焉。"</font><font size=4px color="#009090"><font size=4px>〔累，良瑞翻。〕</font></font><font size=4px>

 　　周文行收兵至关，车千乘，卒数十万，至戏，军焉。</font><font size=4px color="#009090"><font size=4px>〔师古曰：戏，水名，在京兆新丰东；今有戏水驿。其水本出蓝田北界，至此而北流入渭。苏林曰：戏在新丰东南三十里。戏，许宣翻。〕</font></font><font size=4px>二世乃大惊，与群臣谋曰："柰何？"少府章邯曰：</font><font size=4px color="#009090"><font size=4px>〔班表曰：少府，秦官，掌山林、池泽之赋以给共养。姓谱：齐人降鄣，子孙去邑为章氏。少，诗照翻。邯，下甘翻。〕</font></font><font size=4px>"盗已至，众强，今发近县，不及矣。骊山徒多，</font><font size=4px color="#009090"><font size=4px>〔秦之刑徒已论者，输作骊山。〕</font></font><font size=4px>请赦之，授兵以击之。"二世乃大赦天下，使章邯免骊山徒、人奴产子，悉发以击楚军，大败之。</font><font size=4px color="#009090"><font size=4px>〔服虔曰：人奴产子，家人之产奴。师古曰：奴产子，犹今人云家生奴。仲冯曰：人奴一物，产子又一物。臣瓒曰：人奴之产子，今田客家儿。〕</font></font><font size=4px>周文走。

 　　张耳、陈余至邯郸，闻周章却，又闻诸将为陈王徇地还者多以谗毁得罪诛，乃说武信君令自王。八月，武信君自立为赵王，以陈余为大将军，</font><font size=4px color="#009090"><font size=4px>〔班表：前、后、左、右将军，周末官，秦因之，位上卿。汉大将军比三公。〕</font></font><font size=4px>张耳为右丞相，邵骚为左丞相；使人报陈王。陈王大怒，欲尽族武信君等家而发兵击赵。柱国房君谏曰："秦未亡而诛武信君等家，此生一秦也；不如因而贺之，使急引兵西击秦。"陈王然之，从其计，徙系武信君等家宫中，封张耳子敖为成都君，使使者贺赵，令趣发兵西入关。张耳、陈余说赵王曰："王王赵，非楚意，</font><font size=4px color="#009090"><font size=4px>〔趣，读曰促。上王，如字；下王，于况翻。〕</font></font><font size=4px>特以计贺王。楚已灭秦，必加兵于赵。愿王毋西兵，北徇燕、代，南收河内以自广。</font><font size=4px color="#009090"><font size=4px>〔燕，涿郡以北之地。代，常山以北之地。河内本魏地，时属河东郡。〕</font></font><font size=4px>赵南据大河，北有燕、代，楚虽胜秦，必不敢制赵；不胜秦，必重赵。赵乘秦、楚之敝，可以得志于天下。"赵王以为然，因不西兵，而使韩广略燕，李良略常山，张黡略上党。</font><font size=4px color="#009090"><font size=4px>〔黡，乌点翻，又于琰翻。〕</font></font><font size=4px>

 　　九月，沛人刘邦起兵于沛，</font><font size=4px color="#009090"><font size=4px>〔陶唐氏既衰，其后有刘累，以扰龙事孔甲，为豢龙氏。及晋，士会自秦归晋，其处者为刘氏。师古曰：沛本秦泗水郡之属县。李斐曰：沛，小沛也。索隐曰：汉改泗水郡为沛郡，治相城，故以沛县为小沛。沛，博盖翻。汉高帝事始此。〕</font></font><font size=4px>下相人项梁起兵于吴，</font><font size=4px color="#009090"><font size=4px>〔班志，下相县属临淮郡。索隐曰：按相，水名，出沛国。沛有相县；于相水下流置县，故曰下相。括地志：下相故城，在泗州宿豫县西北七十里。项燕为楚将，封于项，子孙以邑为氏。吴县，会稽郡治所，故吴都也。〕</font></font><font size=4px>狄人田儋起兵于齐。</font><font size=4px color="#009090"><font size=4px>〔服虔曰：儋，音负担之担。师古曰：儋，音丁甘翻。〕</font></font><font size=4px>

 　　刘邦，字季，为人隆准、龙颜，左股有七十二黑子。</font><font size=4px color="#009090"><font size=4px>〔服虔曰：准，音拙。应劭曰：隆，高也。准，颊权准也。颜，额颡也。李斐曰：准，鼻也。文颖曰：音准的之准。晋灼曰：战国策云：眉目准頞权衡。史记：秦始皇蜂目长准。李说、文音是也。师古曰：颊权"〈出頁〉"字，岂当借准为之！服音、应说皆失之。黑子，今中国通呼为黡子，吴、楚俗谓之志；志者，记也。〕</font></font><font size=4px>爱人喜施，</font><font size=4px color="#009090"><font size=4px>〔喜，许既翻。施，式豉翻。〕</font></font><font size=4px>意豁如也；常有大度，不事家人生产作业。初为泗上亭长，</font><font size=4px color="#009090"><font size=4px>〔秦法：十里一亭。亭长，主亭之吏；亭，谓停留客旅宿食之馆。史记正义曰：国语有寓室，即今之亭也。亭长，盖今之里长，民有讼诤，吏留平辨，得成其政。"泗上"，史记作"泗水"。括地志：泗水亭在徐州沛县东一百步；有高祖庙。〕</font></font><font size=4px>单父人吕公，好相人，见季状貌，奇之，以女妻之。</font><font size=4px color="#009090"><font size=4px>〔班志，单父县属山阳郡。单，音善。父，音甫。妻，七细翻。吕公女，是为吕后。〕</font></font><font size=4px>

 　　既而季以亭长为县送徒骊山，徒多道亡。自度比至皆亡之，</font><font size=4px color="#009090"><font size=4px>〔度，徒洛翻。比，必寐翻。〕</font></font><font size=4px>到丰西泽中亭，止饮，</font><font size=4px color="#009090"><font size=4px>〔应劭曰：沛，县也；丰，其乡也。孟康曰：后沛为郡而丰为县。师古曰：丰本沛之聚邑耳。〕</font></font><font size=4px>夜，乃解纵所送徒曰："公等皆去，吾亦从此逝矣！"徒中壮士愿从者十余人。

 　　刘季被酒，</font><font size=4px color="#009090"><font size=4px>〔师古曰：被，加也；被酒，为酒所加也。被，皮义翻。〕</font></font><font size=4px>夜径泽中，有大蛇当径，季拔剑斩蛇。有老妪哭曰："吾子，白帝子也，化为蛇，当道；今赤帝子杀之！"因忽不见。</font><font size=4px color="#009090"><font size=4px>〔妪，威遇翻，老母也。应劭曰：秦襄公自以居西，主少昊之神，作西畤，祠白帝。至献公时，栎阳雨金，又作畦畤，祠白帝。少昊，金德也；赤帝，尧后，谓汉也；杀之，明汉当代秦。〕</font></font><font size=4px>刘季亡匿于芒、砀山泽</font><span class="h"><font size=4px>【章：十二行本"泽"下有"岩石"二字；乙十一行本同；孔本同；张校同；退斋校同。】</font></font><font size=4px>之间。</font><font size=4px color="#009090"><font size=4px>〔班志，芒县属沛郡；砀县属梁国。应劭曰：二县之间，有山泽之固，故隐其间。宋白曰：亳州永城县，汉芒县地。括地志：宋州砀山县在州东一百五十里，本汉砀县；砀山在县东。芒，音忙。砀，音唐；师古又音宕。〕</font></font><font size=4px>数有奇怪；沛中子弟闻之，多欲附者。

 　　及陈涉起，沛令欲以沛应之。掾、主吏萧何、曹参曰：</font><font size=4px color="#009090"><font size=4px>〔据曹参传曰：参为椽，何为主吏。孟康曰：主吏，功曹也。姓谱：宋支子食采于萧，后因为氏。数，所角翻。掾，于绢翻。〕</font></font><font size=4px>"君为秦吏，今欲背之，</font><font size=4px color="#009090"><font size=4px>〔背，蒲妹翻。〕</font></font><font size=4px>率沛子弟，恐不听。愿君召诸亡在外者，可得数百人，因劫众，众不敢不听。"乃令樊哙召刘季。刘季之众已数十百人矣；沛令后悔，恐其有变，乃闭城城守，</font><font size=4px color="#009090"><font size=4px>〔师古曰：城守者，守其城也；音狩。后皆类此。〕</font></font><font size=4px>欲诛萧、曹。萧、曹恐，逾城保刘季。</font><font size=4px color="#009090"><font size=4px>〔言投刘季以自保也。〕</font></font><font size=4px>刘季乃书帛射城上，遗沛父老，为陈利害。</font><font size=4px color="#009090"><font size=4px>〔射，而亦翻。遗，于季翻。为，于伪翻。〕</font></font><font size=4px>父老乃率子弟共杀沛令，开门迎刘季，立以为沛公。</font><font size=4px color="#009090"><font size=4px>〔春秋之时，楚僭王号，其大夫多封县公，如申公、叶公、鲁阳公之类是也。今立季为沛公，用楚制也。〕</font></font><font size=4px>萧、曹等为收沛子弟，得三</font><span class="h"><font size=4px>【章：十二行本"三"上有"二"字；乙十一行本同；孔本同。】</font></font><font size=4px>千人，以应诸侯。

 　　项梁者，楚将项燕子也，尝杀人，与兄子籍避仇吴中。吴中贤士大夫皆出其下。籍少时学书，不成，去；学剑，又不成。项梁怒之。籍曰："书，足以记名姓而已！剑，一人敌，不足学；学万人敌！"于是项梁乃教籍兵法，籍大喜；略知其意，又不肯竟学。籍长八尺余，力能扛鼎，</font><font size=4px color="#009090"><font size=4px>〔韦昭曰：扛，举也。索隐曰：说文云：扛，横关对举也。长，真亮翻。扛，音江。〕</font></font><font size=4px>才器过人。会稽守殷通</font><font size=4px color="#009090"><font size=4px>〔徐广曰：尔时未言太守。余谓战国之时，郡守只称守，景帝中二年七月始曰太守。姓谱：武王克商，子孙分散，以殷为氏。守，式又翻；下同。〕</font></font><font size=4px>闻陈涉起，欲发兵以应涉，使项梁及桓楚将。</font><font size=4px color="#009090"><font size=4px>〔将，即亮翻。〕</font></font><font size=4px>是时，桓楚亡在泽中。梁曰："桓楚亡，人莫知其处，独籍知之耳。"梁乃</font><span class="h"><font size=4px>【章：十二行本"乃"下有"出"字；乙十一行本同；孔本同。】</font></font><font size=4px>诫籍持剑居外，梁复入，与守坐，曰："请召籍，使受命召桓楚。"守曰："诺。"梁召籍入。须臾，梁眴籍曰："可行矣！"</font><font size=4px color="#009090"><font size=4px>〔眴，音舜，动目而使之也。〕</font></font><font size=4px>于是籍遂拔剑斩守头。项梁持守头，佩其印绶。</font><font size=4px color="#009090"><font size=4px>〔释名：印，信也，所以封物以为验也；亦言因也，封物相因付也。绶，受也，系印之组也，以相授受也。应劭汉官曰：绶长丈二尺，法十二月；广三尺，法天、地、人。〕</font></font><font size=4px>门下大惊，扰乱；籍所击杀数十百人，</font><font size=4px color="#009090"><font size=4px>〔言所杀自数十至百人也。〕</font></font><font size=4px>一府中皆慴伏，莫敢起。</font><font size=4px color="#009090"><font size=4px>〔说文曰：慴，失气也，音之涉翻。〕</font></font><font size=4px>梁乃召故所知豪吏，谕以所为起大事，遂举吴中兵，使人收下县，</font><font size=4px color="#009090"><font size=4px>〔下县，会稽管下诸县也。师古曰：非郡所都，故谓之下也。〕</font></font><font size=4px>得精兵八千人。梁为会稽守，籍为裨将，徇下县。籍是时年二十四。</font><font size=4px color="#009090"><font size=4px>〔项籍始此。〕</font></font><font size=4px>

 　　田儋，</font><span class="h"><font size=4px>【章：十二行本"儋"下有"者"字；乙十一行本同；孔本同。】</font></font><font size=4px>故齐王族也。儋从弟荣，荣弟横，皆豪健，宗强，能得人。</font><font size=4px color="#009090"><font size=4px>〔从，才用翻。〕</font></font><font size=4px>周市徇地至狄，</font><font size=4px color="#009090"><font size=4px>〔周市，魏人。〕</font></font><font size=4px>狄城守。田儋详为缚其奴，从少年之廷，欲谒杀奴，</font><font size=4px color="#009090"><font size=4px>〔详，读曰佯，诈也。应劭曰：古杀奴婢皆当告官。儋欲杀令，故诈缚奴以谒也。廷，县廷也。师古曰：廷，音定。〕</font></font><font size=4px>见狄令，因击杀令，而召豪吏子弟曰："诸侯皆反秦自立。齐，古之建国也；儋，田氏，当王！"遂自立为齐王，发兵以击周市。周市军还去。田儋率兵东略定齐地。

 　　赵王与张耳、陈余北略地燕界，赵王间出，</font><font size=4px color="#009090"><font size=4px>〔师古曰：谓投间隙而微出。〕</font></font><font size=4px>为燕军所得。燕囚之，欲求割地；使者往请，燕辄杀之。有厮养卒走燕壁，</font><font size=4px color="#009090"><font size=4px>〔如淳曰：厮，贱者也。公羊传曰：厮役扈养。韦昭曰：析薪为厮，炊烹为养。厮，音斯。养，羊尚翻。〕</font></font><font size=4px>见燕将曰："君知张耳、陈余何欲？"曰："欲得其王耳。"赵养卒笑曰："君未知此两人所欲也。夫武臣、张耳、陈余，杖马棰</font><font size=4px color="#009090"><font size=4px>〔杖，直亮翻。棰，止橤翻，马挝也。〕</font></font><font size=4px>下赵数十城，此亦各欲南面而王，岂欲为将相终已耶！顾其势初定，未敢参分而王，</font><font size=4px color="#009090"><font size=4px>〔参，犹三也。〕</font></font><font size=4px>且以少长先立武臣为王，以持赵心。</font><font size=4px color="#009090"><font size=4px>〔少，诗照翻。长，知两翻。〕</font></font><font size=4px>今赵地已服，此两人亦欲分赵而王，时未可耳。今君乃囚赵王。此两人名为求赵王，实欲燕杀之；此两人分赵自立。夫以一赵尚易燕，</font><font size=4px color="#009090"><font size=4px>〔易，弋豉翻。〕</font></font><font size=4px>况以两贤王左提右挈而责杀王之罪，灭燕易矣！"燕将乃归赵王，养卒为御而归。

 　　周市自狄还，至魏地，欲立故魏公子宁陵君咎为王。</font><font size=4px color="#009090"><font size=4px>〔宁陵即汉之宁陵县，属陈留郡。括地志曰：宋州宁陵城，古宁陵也。〕</font></font><font size=4px>咎在陈，不得之魏。魏地已定，诸侯皆欲立周市为魏王。市曰："天下昏乱，忠臣乃见。</font><font size=4px color="#009090"><font size=4px>〔见，贤遍翻。〕</font></font><font size=4px>今天下共畔秦，其义必立魏王后乃可。"诸侯固请立市，市终辞不受；迎魏咎于陈，五反，陈王乃遣之，立咎为魏王，市为魏相。

 　　是岁，二世废卫君角为庶人，卫绝祀。</font><font size=4px color="#009090"><font size=4px>〔周之列国，卫最后亡。〕</font></font><font size=4px>
</font><!--/HTMLBUILERPART0--><font size=4px>