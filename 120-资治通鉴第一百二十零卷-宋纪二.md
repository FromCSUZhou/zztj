<font size=4px>　　宋紀二</font><font size=4px color="#009090"><font size=4px>〔起閼逢困敦（甲子），盡強圉單閼（丁卯），凡四年。〕</font></font><font size=4px>

 　　太祖文皇帝上之上</font><font size=4px color="#009090"><font size=4px>〔諱義隆，小字車兒，武帝第三子也。〕</font></font><font size=4px>

 　　元嘉元年（甲子、四二四）是年八月始改元。〕

 　　1春，正月，</font><font size=4px color="#009090"><font size=4px>〔考異曰：宋本紀：「正月癸巳朔，日有食之。」宋紀「二月己巳」，宋略「二月癸巳」，李延壽南史「二月己卯朔」，皆誤也。按長曆，是年正月丁巳、二月丁亥朔，後魏書紀、志，是年無日食，今從之。〕</font></font><font size=4px>魏改元始光。

 　　2丙寅，魏安定殤王彌卒。

 　　3營陽王居喪無禮，好與左右狎暱，</font><font size=4px color="#009090"><font size=4px>〔好，呼到翻；下情好同。〕</font></font><font size=4px>遊戲無度。特進致仕范泰上封事曰：「伏聞陛下時在後園，頗習武備，鼓鞞在宮，聲聞于外。</font><font size=4px color="#009090"><font size=4px>〔鞞，與鼙同，音駢迷翻。聞，音問。〕</font></font><font size=4px>黷武掖之內，諠譁省闥之間，非徒不足以威四夷，祗生遠近之怪。陛下踐阼，委政宰臣，實同高宗諒闇之美；</font><font size=4px color="#009090"><font size=4px>〔闇，讀如陰。〕</font></font><font size=4px>而更親狎小人，懼非社稷至計，經世之道也。」不聽。泰，甯之子也。</font><font size=4px color="#009090"><font size=4px>〔范甯，汪之子，以儒學為孝武帝所親。〕</font></font><font size=4px>

 　　南豫州刺史廬陵王義真，警悟愛文義，而性輕易，</font><font size=4px color="#009090"><font size=4px>〔易，以豉翻。〕</font></font><font size=4px>與太子左衛率謝靈運、員外常侍顏延之、</font><font size=4px color="#009090"><font size=4px>〔曹魏之末，置員外散騎常侍。率，所律翻。〕</font></font><font size=4px>慧琳道人情好款密。嘗云：「得志之日，以靈運、延之為宰相，慧琳為西豫州都督。」</font><font size=4px color="#009090"><font size=4px>〔西豫州即豫州也。宋南豫州治歷陽，豫州治壽陽，壽陽在歷陽西，故亦謂豫州為西豫州。〕</font></font><font size=4px>靈運，玄之孫也，</font><font size=4px color="#009090"><font size=4px>〔靈運，玄子瑍之子也。〕</font></font><font size=4px>性褊傲，不遵法度；</font><font size=4px color="#009090"><font size=4px>〔褊，方緬翻。〕</font></font><font size=4px>朝廷但以文義處之，</font><font size=4px color="#009090"><font size=4px>〔處，昌呂翻。〕</font></font><font size=4px>不以為有實用。靈運自謂才能宜參權要，常懷憤邑。延之，含之曾孫也，</font><font size=4px color="#009090"><font size=4px>〔顏含見九十六卷晉成帝咸康四年。〕</font></font><font size=4px>嗜酒放縱。

 　　徐羨之等惡義真與靈運等遊，義真故吏范晏從容戒之，義真曰：「靈運空疏，延之隘薄，魏文帝所謂『古今文人類不護細行』者也；</font><font size=4px color="#009090"><font size=4px>〔惡，烏路翻。從，千容翻。行，下孟翻。〕</font></font><font size=4px>但性情所得，未能忘言於悟賞耳。」</font><font size=4px color="#009090"><font size=4px>〔悟，開覺也。賞，褒嘉也。〕</font></font><font size=4px>於是羨之等以為靈運、延之構扇異同，非毀執政，出靈運為永嘉太守，延之為始安太守。</font><font size=4px color="#009090"><font size=4px>〔守，式又翻。〕</font></font><font size=4px>

 　　義真至歷陽，多所求索，執政每裁量不盡與；</font><font size=4px color="#009090"><font size=4px>〔裁，剸節也。量，概度也。索，山客翻。量，音良。〕</font></font><font size=4px>義真深怨之，數有不平之言，</font><font size=4px color="#009090"><font size=4px>〔數，所角翻。〕</font></font><font size=4px>又表求還都，諮議參軍廬江何尚之屢諫，不聽。時羨之等已密謀廢帝，而次立者應在義真；乃因義真與帝有隙，先奏列其罪惡，廢為庶人，徙新安郡。前吉陽令堂邑張約之上疏曰：</font><font size=4px color="#009090"><font size=4px>〔吉陽縣屬廬陵郡。今吉州有吉水縣，蓋吳立縣於吉水之陽，因以為名也。〕</font></font><font size=4px>「廬陵王少蒙先皇優慈之遇，長受陛下睦愛之恩，故在心必言，所懷必亮，</font><font size=4px color="#009090"><font size=4px>〔亮，信也，明也，導也。言義真凡有所懷，自信以為是，必明而導之，無所回避也。少，詩照翻。長，知兩翻。〕</font></font><font size=4px>容犯臣子之道，致招驕恣之愆。</font><font size=4px color="#009090"><font size=4px>〔言容有犯臣道之事，以致招驕恣之罪。〕</font></font><font size=4px>至於天姿夙成，實有卓然之美，宜在容養，錄善掩瑕，訓盡義方，進退以漸。今猥加剝辱，幽徙遠郡，</font><font size=4px color="#009090"><font size=4px>〔剝辱，謂褫爵為庶人。〕</font></font><font size=4px>上傷陛下常棣之篤，下令遠近恇然失圖。</font><font size=4px color="#009090"><font size=4px>〔恇，去王翻。〕</font></font><font size=4px>臣伏思大宋開基造次，</font><font size=4px color="#009090"><font size=4px>〔造，七到翻。〕</font></font><font size=4px>根條未繁，宜廣樹藩戚，敦睦以道。人誰無過，貴能自新；以武皇之愛子，陛下之懿弟，豈可以其一眚，長致淪棄哉！」書奏，以約之為梁州府參軍，尋殺之。

 　　4夏，四月，甲辰，魏主東巡大寧。

 　　5秦王熾磐遣鎮南將軍吉毗等帥步騎一萬南伐白苟、車孚、崔提、旁為四國，皆降之。</font><font size=4px color="#009090"><font size=4px>〔白狗國至唐猶存，蓋生羌也；其地與東會州接。車孚、崔提、旁為無所考。帥，讀曰率。騎，奇寄翻。降，戶江翻。〕</font></font><font size=4px>

 　　6徐羨之等以南兗州刺史檀道濟</font><font size=4px color="#009090"><font size=4px>〔沈約曰：中原亂，北州流民多南渡。晉成帝立南兗州，寄治京口；文帝始割江、淮間為境，治廣陵。〕</font></font><font size=4px>先朝舊將，威服殿省，且有兵眾，乃召道濟及江州刺史王弘入朝；</font><font size=4px color="#009090"><font size=4px>〔將，即亮翻。朝，直遙翻。〕</font></font><font size=4px>五月，皆至建康，以廢立之謀告之。

 　　甲申，謝晦以領軍府屋敗，悉令家人出外，聚將士府內，又使中書舍人邢安泰、潘盛為內應。夜，邀檀道濟同宿，晦悚動不得眠，道濟就便熟，晦以此服之。</font><font size=4px color="#009090"><font size=4px>〔服其處大事而不變其常度也。〕</font></font><font size=4px>

 　　時帝於華林園為列肆，親自沽賣；又與左右引船為樂，夕，遊天淵池，即龍舟而寢。</font><font size=4px color="#009090"><font size=4px>〔樂，音洛。魏氏作華林園、天淵池於洛中。晉氏南渡，放其制，作之於建康；華林園在宮城北隅。〕</font></font><font size=4px>乙酉詰旦，</font><font size=4px color="#009090"><font size=4px>〔詰，去吉翻。〕</font></font><font size=4px>道濟引兵居前，羨之等繼其後，入自雲龍門；安泰等先誡宿衛，莫有禦者。帝未興，軍士進殺二侍者，傷帝指，扶出東閣，收璽綬，</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>群臣拜辭，衛送故太子宮。

 　　侍中程道惠勸羨之等立皇弟南豫州刺史義恭。羨之等以宜都王義隆素有令望，又多符瑞，</font><font size=4px color="#009090"><font size=4px>〔景平初，有黑龍見西方，五色雲隨之。二年，江陵城上有紫雲，望氣者皆以為帝王之符，當在西方。又江陵西至上明，東及江津，其間有九十九洲。楚諺云：「洲滿百，當出王者。」時忽有一洲自生，汀流迴薄而成。皆為上龍飛之應。〕</font></font><font size=4px>乃稱皇太后令，數帝過惡，</font><font size=4px color="#009090"><font size=4px>〔數，所具翻。〕</font></font><font size=4px>廢為營陽王，以宜都王纂承大統，赦死罪以下。又稱皇太后令，奉還璽紱；</font><font size=4px color="#009090"><font size=4px>〔紱，音弗。〕</font></font><font size=4px>并廢皇后為營陽王妃，遷營陽王於吳。使檀道濟入守朝堂。</font><font size=4px color="#009090"><font size=4px>〔朝，直遙翻。〕</font></font><font size=4px>王至吳，上金昌亭；六月，癸丑，羨之等使邢安泰就弒之。王多力，突走出昌門，</font><font size=4px color="#009090"><font size=4px>〔金昌亭在昌門內。孫權記注云：閶門，吳西郭門，夫差作；以天門通閶闔，故名之。後春申君改為昌門。金昌亭，以其在西門內，故曰金昌。〕</font></font><font size=4px>追者以門關踣而弒之。</font><font size=4px color="#009090"><font size=4px>〔踣，蒲北翻。〕</font></font><font size=4px>

 　　裴子野論曰：古者人君養子，能言而師授之辭，能行而傳相之禮。</font><font size=4px color="#009090"><font size=4px>〔相，息亮翻。〕</font></font><font size=4px>宋之教誨，雅異於斯，居中則任僕妾，處外則近趨走。</font><font size=4px color="#009090"><font size=4px>〔處，昌呂翻。近，其靳翻。趨走，執役者也。〕</font></font><font size=4px>太子、皇子，有帥，有侍，</font><font size=4px color="#009090"><font size=4px>〔帥，所類翻。〕</font></font><font size=4px>是二職者，皆臺皁也。</font><font size=4px color="#009090"><font size=4px>〔左傳申無宇曰：士臣皁僕臣臺。〕</font></font><font size=4px>制其行止，授其法則，導達臧否，</font><font size=4px color="#009090"><font size=4px>〔否音鄙。〕</font></font><font size=4px>罔弗由之；言不及於禮義，識不達於今古，謹敕者能勸之以吝嗇，狂愚者或誘之以凶慝。</font><font size=4px color="#009090"><font size=4px>〔誘，音酉。慝，吐得翻。〕</font></font><font size=4px>雖有師傅，多以耆艾大夫為之；雖有友及文學，多以膏粱年少為之；具位而已，亦弗與遊。</font><font size=4px color="#009090"><font size=4px>〔王置文學、師、友各一人，晉制也。禮，五十曰艾，服官政；六十曰耆，指使。孔穎達曰：艾者，年至五十，氣力已衰，髮蒼白如艾也。賀瑒曰：耆，至也，至老之境也。少，詩照翻。〕</font></font><font size=4px>幼王臨州，長史行事，宣傳教命；</font><font size=4px color="#009090"><font size=4px>〔行事，行府州事也。〕</font></font><font size=4px>又有典籤，往往專恣，竊弄威權，</font><font size=4px color="#009090"><font size=4px>〔南史曰：故事，府州部內論事，皆籤前直敘所論之事；後云「謹籤」，日月下又云「某官某籤」；故府州置典籤以領之。本五品吏，宋初改為士職。宋末，多以幼少皇子為藩鎮，時主以左右親近領典籤，其權任遂重。〕</font></font><font size=4px>是以本根雖茂而端良甚寡。嗣君沖幼，世繼姦回，雖惡物醜類，天然自出，然習則生常，其流遠矣。降及太宗，舉天下而棄之，亦昵比之為也。</font><font size=4px color="#009090"><font size=4px>〔昵，尼質翻。比，毗至翻。〕</font></font><font size=4px>嗚呼！有國有家，其鑒之矣！</font><font size=4px color="#009090"><font size=4px>〔裴子野究言宋氏亡國之禍，通鑑載之於此，欲使有國有家謹於其初也。〕</font></font><font size=4px>

 　　7傅亮帥行臺百官奉法駕迎宜都王于江陵。</font><font size=4px color="#009090"><font size=4px>〔帥，讀曰率。〕</font></font><font size=4px>祠部尚書蔡廓</font><font size=4px color="#009090"><font size=4px>〔晉氏渡江，始有祠部尚書，常與右僕射通職，不常置，以右僕射攝之；若右僕射闕，則祠部尚書攝知右事。〕</font></font><font size=4px>至尋陽，遇疾不堪前；亮與之別。廓曰：「營陽在吳，宜厚加供奉；一旦不幸，卿諸人有弒主之名，欲立於世，將可得邪！」時亮已與羨之議害營陽王，乃馳信止之，不及。羨之大怒曰：「與人共計議，如何旋背即賣惡於人邪！」</font><font size=4px color="#009090"><font size=4px>〔旋背，猶今人言轉背也；背，如字。〕</font></font><font size=4px>羨之等又遣使者殺前廬陵王義真於新安。</font><font size=4px color="#009090"><font size=4px>〔考異曰：宋南史本紀，二月廢義真徙新安之下，即云「執政使使者誅義真于新安」。宋義真傳：「六月癸未，羨之等遣使殺義真於徙所。」羨之傳亦云：「廢帝後，殺義真於新安，殺帝於吳縣。」按長曆，六月庚寅朔，無癸未，蓋癸丑也。〕</font></font><font size=4px>

 　　羨之以荊州地重，恐宜都王至，或別用人，乃亟以錄命除領軍將軍謝晦行都督荊，湘等七州諸軍事、荊州刺史，</font><font size=4px color="#009090"><font size=4px>〔錄命，錄尚書自出命也。〕</font></font><font size=4px>欲令居外為援，精兵舊將，悉以配之。</font><font size=4px color="#009090"><font size=4px>〔羨之、亮、晦所以為身謀者如此，而亦無救於廢弒之誅。伊、霍以至公血誠處之，而師春所紀有異於書，蓋不羨於伊尹、霍光僅能保其身而不能保其族。此天地之大變，固人臣之所難居也。將，即亮翻。〕</font></font><font size=4px>

 　　秋，七月，行臺至江陵，立行門於城南，題曰「大司馬門」。傅亮帥百僚詣門上表，進璽紱，儀物甚盛。</font><font size=4px color="#009090"><font size=4px>〔帥，讀曰率。上，時掌翻。璽，斯氏翻。紱，音弗。〕</font></font><font size=4px>宜都王時年十八，下教曰：「猥以不德，謬降大命，顧己兢悸，何以克堪！</font><font size=4px color="#009090"><font size=4px>〔悸，其季翻。〕</font></font><font size=4px>輒當暫歸朝廷，展哀陵寢，并與賢彥申寫所懷。望體其心，勿為辭費」府州佐史並稱臣，請題牓諸門，一依宮省；王皆不許。教州、府、國綱紀宥所統內見刑，原逋責。</font><font size=4px color="#009090"><font size=4px>〔州，荊州；府，都督府；國，宜都國；綱紀，上佐掾屬也。見，賢遍翻。逋，欠也，負也。責，如字，又仄懈翻。漢書高紀：兩家折券棄責，無音。淮陽王傳：張博負責，仄懈翻。〕</font></font><font size=4px>

 　　諸將佐聞營陽、廬陵王死，皆以為疑，勸王不可東下。司馬王華曰：「先帝有大功於天下，四海所服；雖嗣主不綱，人望未改。徐羨之中才寒士，傅亮布衣諸生，非有晉宣帝、王大將軍之心明矣；</font><font size=4px color="#009090"><font size=4px>〔王大將軍，敦也。〕</font></font><font size=4px>受寄崇重，未容遽敢背德。畏廬陵嚴斷，</font><font size=4px color="#009090"><font size=4px>〔背，蒲妹翻。斷，丁亂翻。〕</font></font><font size=4px>將來必不自容；以殿下寬叡慈仁，遠近所知，且越次奉迎，冀以見德；</font><font size=4px color="#009090"><font size=4px>〔冀以定策為德也。〕</font></font><font size=4px>悠悠之論，殆必不然。又，羨之等五人，同功並位，孰肯相讓！</font><font size=4px color="#009090"><font size=4px>〔五人，謂徐羨之、傅亮、謝晦、檀道濟、王弘也。〕</font></font><font size=4px>就懷不軌，勢必不行。廢主若存，慮其將來受禍，致此殺害；蓋由貪生過深，寧敢一朝頓懷逆志！不過欲握權自固，以少主仰待耳。殿下但當長驅六轡，以副天人之心。「王曰：「卿復欲為宋昌邪！」</font><font size=4px color="#009090"><font size=4px>〔少，詩照翻。復，扶又翻。宋昌事見十三卷漢高后八年。〕</font></font><font size=4px>長史王曇首、南蠻校尉到彥之皆勸王行，</font><font size=4px color="#009090"><font size=4px>〔姓譜：到本自高陽氏，楚令尹屈到之後，後漢有東平太守到質。曇，徒含翻。〕</font></font><font size=4px>曇首仍陳天人符應，王乃曰：「諸公受遺，不容背義。</font><font size=4px color="#009090"><font size=4px>〔背，蒲妹翻。〕</font></font><font size=4px>且勞臣舊將，內外充滿，今兵力又足以制物，夫何所疑！」乃命王華總後任，留鎮荊州。王欲使到彥之將兵前驅，彥之曰：「了彼不反，</font><font size=4px color="#009090"><font size=4px>〔了，決知也。將，即亮翻。〕</font></font><font size=4px>便應朝服順流；</font><font size=4px color="#009090"><font size=4px>〔朝，直遙翻。〕</font></font><font size=4px>若使有虞，此師既不足恃，更開嫌隙之端，非所以副遠邇之望也。」</font><font size=4px color="#009090"><font size=4px>〔彥之此言誠合大理，而亦自知其才不足以制檀道濟也。〕</font></font><font size=4px>會雍州刺史褚叔度卒，</font><font size=4px color="#009090"><font size=4px>〔雍，於用翻。〕</font></font><font size=4px>乃遣彥之權鎮襄陽。

 　　甲戌，王發江陵，引見傅亮，號泣，哀動左右。</font><font size=4px color="#009090"><font size=4px>〔見，賢遍翻。號，戶高翻。〕</font></font><font size=4px>既而問義真及少帝薨廢本末，</font><font size=4px color="#009090"><font size=4px>〔少，詩照翻。〕</font></font><font size=4px>悲哭嗚咽，侍側者莫能仰視。亮流汗沾背，不能對；乃布腹心於到彥之、王華等，深自結納。王以府州文武嚴兵自衛，臺所遣百官眾力不得近部伍。</font><font size=4px color="#009090"><font size=4px>〔近，其靳翻。〕</font></font><font size=4px>中兵參軍朱容子抱刀處王所乘舟戶外，不解帶者累旬。</font><font size=4px color="#009090"><font size=4px>〔防非常也。處，昌呂翻。〕</font></font><font size=4px>

 　　8魏主還宮。

 　　9秦王熾磐遣太子暮末帥征北將軍木弈干等步騎三萬出貂渠谷，攻河西白草嶺、臨松郡，皆破之，</font><font size=4px color="#009090"><font size=4px>〔水經註：西平鮮谷塞東南有白草嶺。帥，讀曰率。騎，奇寄翻。〕</font></font><font size=4px>徙民二萬餘口而還。</font><font size=4px color="#009090"><font size=4px>〔還，從宣翻。〕</font></font><font size=4px>

 　　10八月，丙申，宜都王至建康，群迎拜新亭。徐羨之問傅亮曰：「王可方誰﹖」亮曰：「晉文、景以上人。」羨之曰：「必能明我赤心。」亮曰：「不然。」</font><font size=4px color="#009090"><font size=4px>〔亮固知其不得免矣。〕</font></font><font size=4px>

 　　丁酉，王謁初寧陵，還，止中堂。</font><font size=4px color="#009090"><font size=4px>〔晉孝武以太學在秦淮南，去臺城懸遠，權以中堂為太學，親釋奠於先聖。則中堂亦在秦淮北，但在臺城之外耳。〕</font></font><font size=4px>百官奉璽綬，</font><font size=4px color="#009090"><font size=4px>〔綬，音受。〕</font></font><font size=4px>王辭讓數四，乃受之，即皇帝位于中堂。備法駕入宮，御太極前殿，大赦，改元，文武賜位二等。

 　　戊戌，謁太廟。詔復廬陵王先封，迎其柩及孫脩華、謝妃還建康，</font><font size=4px color="#009090"><font size=4px>〔孫脩華，義真之母；謝，義真之妃也。南史云：晉武帝采漢、魏之制，以淑妃、淑媛、淑儀、脩華、脩容、脩儀、婕妤、容華、充華，是為九嬪，位視九卿。李延壽曰：貴嬪，魏文帝所制；夫人，魏武初建魏國所制；貴人，漢光武所制；晉為三夫人，位視三公。淑妃，魏明帝所制；淑媛，魏文帝所制；淑儀、脩華，晉武帝所制；脩容，魏文帝所制；脩儀，魏明帝所制；婕妤、容華，前漢舊號；充華，晉武帝所制；美人，漢光武所制。〕</font></font><font size=4px>

 　　庚子，以行荊州刺史謝晦為真。晦將行，與蔡廓別，屏人問曰：</font><font size=4px color="#009090"><font size=4px>〔屏，必郢翻。〕</font></font><font size=4px>「吾其免乎﹖」廓曰：「卿受先帝顧命，任以社稷，廢氏立明，義無不可。但殺人二兄而以之北面，挾震主之威，據上流之重，以古推今，自免為難。」</font><font size=4px color="#009090"><font size=4px>〔蔡廓父子以亮直名于宋朝。觀其抗言無所避就，若不足以保身；而卒能以身名終，何也﹖蓋其素行已孚乎人，而言事無所依違，又所以遂其直。彼其問者，方怵於利害，就以求決，則聽之也固合於心，而焉敢以為諱乎！〕</font></font><font size=4px>晦始懼不得去，既發，顧望石頭城喜曰：「今得脫矣！」

 　　癸卯，徐羨之進位司徒，王弘進位司空，傅亮加開府儀同三司，謝晦進號衛將軍，檀道濟進號征北將軍。</font><font size=4px color="#009090"><font size=4px>〔謝晦自領軍將軍進號，檀道濟自鎮北將軍進號。〕</font></font><font size=4px>

 　　有司奏車駕依故事臨華林園聽訟。詔曰：「政刑多所未悉；可如先者，二公推訊。」</font><font size=4px color="#009090"><font size=4px>〔二公，謂徐羨之、王弘。〕</font></font><font size=4px>

 　　帝以王曇首、王華為侍中，曇首領右衛將軍，華領驍騎將軍，朱容子為右軍將軍。</font><font size=4px color="#009090"><font size=4px>〔魏明帝有左軍將軍；晉武帝置前軍、右軍，又置後軍，是為四軍。驍騎將軍、游擊將軍，並漢雜號將軍也，魏置為中軍。及晉，以領、護、左，右衛、驍騎、游擊為六軍。驍，堅堯翻。騎，奇寄翻。〕</font></font><font size=4px>

 　　11甲辰，追尊帝母胡婕妤曰章皇后。</font><font size=4px color="#009090"><font size=4px>〔婕妤，音接予。諡法：敬慎高明曰章。〕</font></font><font size=4px>封皇弟義恭為江夏王，</font><font size=4px color="#009090"><font size=4px>〔夏，戶雅翻。〕</font></font><font size=4px>義宣為竟陵王，義季為衡陽王；仍以義宣為左將軍，鎮石頭。

 　　徐羨之等欲即以到彥之為雍州，</font><font size=4px color="#009090"><font size=4px>〔雍，於用翻。〕</font></font><font size=4px>帝不許；徵彥之為中領軍，委以戎政。彥之自襄陽南下，謝晦已至鎮，慮彥之不過己。</font><font size=4px color="#009090"><font size=4px>〔過，古禾翻。〕</font></font><font size=4px>彥之至楊口，步往江陵，深布誠款；晦亦厚自結納。彥之留馬及利劍、名刀以與晦，晦由此大安。

 　　柔然紇升蓋可汗聞魏太宗殂，將六萬騎入雲中，殺掠吏民，攻拔盛樂宮。</font><font size=4px color="#009090"><font size=4px>〔魏之先什翼犍始居雲中之盛樂宮，築盛樂城於故城南八里。紇，戶骨翻。可，從刊入聲。汗，音寒。將，即亮翻。騎，奇寄翻。樂，音洛。〕</font></font><font size=4px>魏世祖自將輕騎討之，三日二夜至雲中。紇升蓋引騎圍魏主五十餘重，騎逼馬首，相次如堵；將士大懼，魏主顏色自若，眾情乃安。紇升蓋以弟子於陟斤為大將，魏人射殺之；紇升蓋懼，遁去。</font><font size=4px color="#009090"><font size=4px>〔重，直龍翻。射，而亦翻。考異曰：後魏本紀云：「赭陽子尉普文率輕騎討之，虜乃退走。」李延壽北史紀云：「帝帥輕騎討之，虜乃退走。」今據蠕蠕傳，從北史。〕</font></font><font size=4px>尚書令劉絜言於魏主曰：「大檀自恃其眾，必將復來，</font><font size=4px color="#009090"><font size=4px>〔復，扶又翻。〕</font></font><font size=4px>請俟收田畢，大發兵為二道，東西並進以討之。」魏主然之。

 　　九月，丙子，立妃袁氏為皇后；耽之曾孫也。</font><font size=4px color="#009090"><font size=4px>〔袁耽見九十五卷成帝咸康元年。〕</font></font><font size=4px>

 　　14冬，十月，吐谷渾威王阿柴卒。阿柴有子二十人。疾病，召諸子弟謂之曰：「先公車騎，以大業之故，捨其子拾虔而授孤；孤敢私於緯代而忘先君之志乎！</font><font size=4px color="#009090"><font size=4px>〔先公，謂樹洛干也。樹洛干自號車騎將軍，授阿柴國，見一百一十八卷晉安帝義熙十三年。緯，于貴翻。〕</font></font><font size=4px>我死，汝曹當奉當慕踭為主。」緯代者，阿柴之長子；慕踭者，阿柴之母弟、叔父烏紇提之子也。</font><font size=4px color="#009090"><font size=4px>〔烏紇提之立也，妻樹洛干母，生二子，慕踭、慕利延。緯，于貴翻。踭，姑回翻。「提」，當作「堤」。〕</font></font><font size=4px>

 　　阿柴又命諸子各獻一箭，取一箭授其弟慕利延使折之。慕利延折之。又取十九箭使折之，慕利延不能折。</font><font size=4px color="#009090"><font size=4px>〔折，而設翻。〕</font></font><font size=4px>阿柴乃諭之曰：「汝曹知之乎﹖孤則易折，</font><font size=4px color="#009090"><font size=4px>〔易，以豉翻。〕</font></font><font size=4px>眾則難摧。汝曹當湏力一心，然後可以保國寧家。」言終而卒。

 　　慕踭亦有才略，撫秦、涼失業之民及氐、羌雜種至五六百落，部眾轉盛。</font><font size=4px color="#009090"><font size=4px>〔種，章勇翻。〕</font></font><font size=4px>

 　　十二月，魏主命安集將軍長孫翰、安北將軍尉眷北擊柔然，魏主自將屯柞山。</font><font size=4px color="#009090"><font size=4px>〔柞山在平城之西，大河之東。柞，則洛翻。〕</font></font><font size=4px>柔然北遁，諸軍追之，大獲而還。翰，肥之子也。</font><font size=4px color="#009090"><font size=4px>〔長孫肥事魏主珪，為將，數有功。〕</font></font><font size=4px>

 　　詔拜營陽王母張氏為營陽太妃。

 　　林邑王范陽邁寇日南、九德諸郡。</font><font size=4px color="#009090"><font size=4px>〔沈約曰：九德郡故屬九真，孫吳分立九德郡，隋、唐為驩州。〕</font></font><font size=4px>

 　　宕昌王梁彌怱遣子彌黃入見于魏。</font><font size=4px color="#009090"><font size=4px>〔宕，徒浪翻。見，賢遍翻。〕</font></font><font size=4px>宕昌，羌之別種也。羌地東接中國，西通西域，長數千里，</font><font size=4px color="#009090"><font size=4px>〔長，直亮翻。〕</font></font><font size=4px>各有酋帥，部落分地，不相統攝；而宕昌最強，有民二萬餘落，諸種畏之。</font><font size=4px color="#009090"><font size=4px>〔北史曰：宕昌蓋三苗之胤。杜佑曰：其界自仇池以西，東西千里；席水以南，南北八百里，地多山阜。宕，徒浪翻。酋，慈由翻。帥，所類翻。種，章勇翻。〕</font></font><font size=4px>

 　　夏主將廢太子踭而立少子酒泉公倫。踭聞之，將兵七萬北伐倫。</font><font size=4px color="#009090"><font size=4px>〔踭錄南臺，自長安北伐倫。踭，姑回翻。少，詩照翻。將，即亮翻；下同。〕</font></font><font size=4px>倫將騎三萬拒之，戰于高平，倫敗死。倫兄太原公昌將騎一萬襲踭，殺之，并其眾八萬五千，歸于統萬。夏主大悅，立昌為太子。

 　　夏主好自矜大，</font><font size=4px color="#009090"><font size=4px>〔好，呼到翻。〕</font></font><font size=4px>名其四門：東曰招魏，南曰朝宋，西曰服涼，北曰平朔。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　二年（乙丑、四二五）

 　　1春，正月，徐羨之、傅亮上表歸政；表三上，</font><font size=4px color="#009090"><font size=4px>〔上，時掌翻。〕</font></font><font size=4px>帝乃許之。丙寅，始親萬機。羨之仍遜位還第；徐佩之、程道惠及吳興太守王韶之等並謂非宜，</font><font size=4px color="#009090"><font size=4px>〔守，式又翻。〕</font></font><font size=4px>敦勸甚苦；乃復奉詔視事。</font><font size=4px color="#009090"><font size=4px>〔速徐、傅之死者，佩之諸公也。復，扶又翻。〕</font></font><font size=4px>

 　　2辛未，帝祀南郊，大赦。

 　　3己卯，魏主還平城。

 　　4二月，燕有女子化為男；燕主以問群臣。尚書左丞傅權對曰：「西漢之末，雌雞化為雄，猶有王莽之禍。</font><font size=4px color="#009090"><font size=4px>〔漢書五行志：宣帝黃龍元門，未央殿輅軨中雌雞化為雄，毛衣變化而不鳴，不將，無距。元帝初元，丞相府史家雌雞伏子，漸化為雄，冠距鳴將。其後，王后群弟世權，以至於莽，遂篡天下。〕</font></font><font size=4px>況今女化為男，臣將為君之兆也。」

 　　5三月，丙寅，魏主尊保母竇氏為保太后。密后之殂也，</font><font size=4px color="#009090"><font size=4px>〔密后，即魏主之母杜貴嬪。〕</font></font><font size=4px>世祖尚幼，太宗以竇氏慈良，有操行，</font><font size=4px color="#009090"><font size=4px>〔行，下孟翻。〕</font></font><font size=4px>使保養之。竇氏撫視有恩，訓導有禮，世祖德之，故加以尊號，奉養不異所生。</font><font size=4px color="#009090"><font size=4px>〔養，羊亮翻。〕</font></font><font size=4px>

 　　6丁巳，魏以長孫嵩為太尉，長孫翰為司徒，奚斤為司空。

 　　7夏，四月，秦王熾磐遣平遠將軍叱盧犍等襲河西鎮南將軍沮渠白蹄於臨松，擒之，徙其民五千餘戶于枹罕。</font><font size=4px color="#009090"><font size=4px>〔犍，居言翻。沮，子余翻。枹，音膚。〕</font></font><font size=4px>

 　　8魏主遣龍驤將軍步堆等來聘，始復通好。</font><font size=4px color="#009090"><font size=4px>〔魏書官氏志：西方步鹿孤氏改為步氏。驤，思將翻。復，扶又翻。好，呼到翻。〕</font></font><font size=4px>

 　　9六月，武都惠文王楊盛卒。初，盛聞晉亡，不改義熙年號，謂世子玄曰：「吾老矣，當終為晉臣；汝善事宋帝。」及盛卒，</font><font size=4px color="#009090"><font size=4px>〔卒，子恤翻。〕</font></font><font size=4px>玄自稱都督隴右諸軍事、征西大將軍、開府儀同三司、秦州刺史、武都王，遣使來告喪，始用元嘉年號。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　10秋，七月，秦王熾磐遣鎮南將軍吉毗等南擊黑水羌酋丘擔，大破之。</font><font size=4px color="#009090"><font size=4px>〔黑水羌在鄧至西北。水經註曰：白水臨洮縣西南西傾山，東南流，與黑水合。黑水出羌中，西南逕黑水城西，又西南入于白水。擔，都甘翻。〕</font></font><font size=4px>

 　　11八月，夏武烈帝殂，葬嘉平陵，廟號世祖；太子昌即皇帝位。</font><font size=4px color="#009090"><font size=4px>〔昌字還國，勃勃第二子也。〕</font></font><font size=4px>大赦，改元承光。

 　　王弘自以始不預定策，不受司空；表讓彌年，乃許之。</font><font size=4px color="#009090"><font size=4px>〔弘以此得免徐、傅之禍。〕</font></font><font size=4px>乙酉，以弘為車騎大將軍、開府儀同三司。</font><font size=4px color="#009090"><font size=4px>〔騎，奇寄翻。〕</font></font><font size=4px>

 　　冬，十月，丘擔以其眾降秦，</font><font size=4px color="#009090"><font size=4px>〔降，戶江翻。〕</font></font><font size=4px>秦以擔為歸善將軍；拜折衝將軍乞伏信帝為平羌校尉以鎮之。

 　　14癸卯，魏主大</font><span class="h"><font size=4px>【章：甲十六行本「大」下有「舉」字；乙十一行本同；孔本同；熊校同。】</font></font><font size=4px>伐柔然，五道並進：長孫翰等從東道，出黑漠，</font><font size=4px color="#009090"><font size=4px>〔考異曰：翰傳云：「與娥清出長川。」今從蠕蠕傳。〕</font></font><font size=4px>廷尉卿長孫道生等出白、黑二漠之間，</font><font size=4px color="#009090"><font size=4px>〔長川、牛川同是大漠之地，拓跋分其地名耳。長川有白、黑二漠，黑在東，白在西。〕</font></font><font size=4px>魏主從中道，東平公娥清出栗園，</font><font size=4px color="#009090"><font size=4px>〔栗園在中道之西，西道之東。考異曰：清傳云：「與長孫翰出長川。」今從蠕蠕傳。〕</font></font><font size=4px>奚斤等從西道，出爾寒山。諸軍至漠南，舍輜重，</font><font size=4px color="#009090"><font size=4px>〔舍，讀曰捨。重，直用翻。〕</font></font><font size=4px>輕騎，齎十五日糧，度漠擊之。</font><font size=4px color="#009090"><font size=4px>〔騎，奇寄翻。〕</font></font><font size=4px>柔然部落大驚，絕迹北走。

 　　十一月，以武都世子玄為北秦州刺史、武都王。</font><font size=4px color="#009090"><font size=4px>〔時南秦州治漢中，故以武都為北秦州。考異曰：宋本紀，癸酉；南史，庚午。按十一月壬午朔，無癸酉及庚午。今不書日。〕</font></font><font size=4px>

 　　初，會稽孔甯子為帝鎮西諮議參軍，</font><font size=4px color="#009090"><font size=4px>〔會，工外翻。〕</font></font><font size=4px>及即位，以甯子為步兵校尉；與侍中王華並有富貴之願，疾徐羨之、傅亮專權，日夜構之於帝。</font><font size=4px color="#009090"><font size=4px>〔史言徐、傅偪上固當誅，而王華等之構間亦非也。〕</font></font><font size=4px>會謝晦二女當適彭城王義康、新野侯義賓，遣其妻曹氏及長子世休送女至建康。帝欲誅羨之、亮，并發兵討晦，聲言當伐魏，又</font><span class="h"><font size=4px>【章：甲十六行本「又」上有「取河南」三字；乙十一行本同；孔本同；張校同；退齋校同。】</font></font><font size=4px>言拜京陵，</font><font size=4px color="#009090"><font size=4px>〔京陵，興寧陵也。〕</font></font><font size=4px>治行裝艦。</font><font size=4px color="#009090"><font size=4px>〔治，直之翻。艦，戶黯翻。〕</font></font><font size=4px>亮與晦書曰：「薄伐河朔，事猶未已，朝野之慮，憂懼者多。」又言「朝士多諫北征，</font><font size=4px color="#009090"><font size=4px>〔朝，直遙翻。〕</font></font><font size=4px>上當遣外監萬幼宗往相諮訪。」</font><font size=4px color="#009090"><font size=4px>〔南史曰：制局監、外監，領器仗兵役，多以嬖倖為之。〕</font></font><font size=4px>時朝廷處分異常，其謀頗泄。</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>

 　　三年（丙寅、四二六）

 　　1 春，正月，謝晦弟黃門侍郎満馳使告晦，</font><font size=4px color="#009090"><font size=4px>〔満，子肖翻。〕</font></font><font size=4px>晦猶謂不然，以傅亮書示諮議參軍何承天曰：「計幼宗一二日必至。傅公慮我好事，故先遣此書。」承天 曰：「外間所聞，咸謂西討已定，幼宗豈有上理！」</font><font size=4px color="#009090"><font size=4px>〔好事，猶言好生事，微省其辭，若隱語然。好，呼到翻。上，時掌翻。〕</font></font><font size=4px>晦尚謂虛妄，使承天豫立答詔啟草， 言伐虜宜須明年。江夏內史程道惠得尋陽人書，</font><font size=4px color="#009090"><font size=4px>〔夏，戶雅翻；下同。〕</font></font><font size=4px>言「朝廷將有大處分，其事已審」，使其輔國府中兵參軍樂冏封以示晦。</font><font size=4px color="#009090"><font size=4px>〔道惠蓋帶輔國將軍也。〕</font></font><font size=4px>晦問承天曰：「若果爾，卿令我云何﹖」對曰：「蒙將軍殊顧，常思報德。事變至矣，何敢隱情！然明日戒嚴，動用軍法，區區所懷，懼不得盡。」晦懼曰：「卿豈欲我自裁邪﹖」承天曰：「尚未至此。以王者之重，舉天下以攻一州，大小既殊，逆順又異。境外求全，上計也。其次，以腹心將兵屯義陽，將軍自帥大眾戰於夏口；若敗，即趨義陽以出北境，其次也。」</font><font size=4px color="#009090"><font size=4px>〔承天二策皆勸晦奔魏以求全。將，即亮翻。帥，讀曰率。趨，七喻翻。〕</font></font><font size=4px>晦良久曰：「荊州用武之地，兵糧易給，聊且決戰，走復何晚！」</font><font size=4px color="#009090"><font size=4px>〔易，以豉翻。復，扶又翻。〕</font></font><font size=4px>乃使承天造立表檄；又與衛軍諮議參軍琅邪顏卲謀舉兵，</font><font size=4px color="#009090"><font size=4px>〔晦帶衛將軍。〕</font></font><font size=4px>卲飲藥而死。

 　　晦立幡戒嚴，謂司馬登庾之曰：「今當自下，欲屈卿以三千人守城，備禦劉粹。」登之曰：「下官親老在都，又素無部眾，情計二三，不敢受此旨。」晦仍問諸將佐：「戰士三千足守城否﹖」南蠻司馬周超對曰：「非徒守城而已，若有外寇，可以立功。」</font><font size=4px color="#009090"><font size=4px>〔超蓋為南蠻校尉府司馬。〕</font></font><font size=4px>登之因曰：「超必能辨，下官請解司馬、南郡以授之。」</font><font size=4px color="#009090"><font size=4px>〔登之，晦府司馬，領南郡太守，乞解以授超。〕</font></font><font size=4px>晦即於坐命超為司馬，領南義陽太守。</font><font size=4px color="#009090"><font size=4px>〔沈約曰：晉末以義陽流民僑立南義陽郡，屬荊州，領厥西、平氏二縣。坐，徂臥翻。〕</font></font><font size=4px>轉登之為長史，南郡如故。登之，蘊之孫也。庾蘊死於海西之廢。〕

 　　帝以王弘、檀道濟始不預廢弒之謀，弘弟曇首又為帝所親委，事將發，密使報弘，且召道濟，欲使討晦。王華等皆以為不可，帝曰：「道濟止於脅從，本非創謀，殺害之事，又所不關；吾撫而使之，必將無慮。」乙丑，道濟至建康。

 　　丙寅，下詔暴羨之、亮、晦殺營陽、廬陵王之罪，命有司誅之，且曰：「晦據有上流，或不即罪，</font><font size=4px color="#009090"><font size=4px>〔即，就也。〕</font></font><font size=4px>朕當親帥六師為其過防。</font><font size=4px color="#009090"><font size=4px>〔帥，讀曰率。〕</font></font><font size=4px>可遣中領軍到彥之即日電發，征北將軍檀道濟駱驛繼路，符衛軍府州，以時收翦，</font><font size=4px color="#009090"><font size=4px>〔符衛軍府及荊州官屬，使收誅晦也。〕</font></font><font size=4px>已命雍州刺史劉粹等</font><font size=4px color="#009090"><font size=4px>〔雍，於用翻。〕</font></font><font size=4px>斷其走伏。</font><font size=4px color="#009090"><font size=4px>〔走，逃也；伏，匿也；斷其逃匿之路也。斷，丁管翻。〕</font></font><font size=4px>罪止元凶，餘無所問。」

 　　是日，詔召羨之、亮。羨之行至西明門外，</font><font size=4px color="#009090"><font size=4px>〔洛城西面有廣陽、西明、閶闔三門，建康倣之。〕</font></font><font size=4px>謝満正直，</font><font size=4px color="#009090"><font size=4px>〔満為黃門侍郎，正入直省內也。〕</font></font><font size=4px>遣報亮云：「殿內有異處分。」亮辭以嫂病暫還，遣使報羨之，羨之還西州，</font><font size=4px color="#009090"><font size=4px>〔揚州刺史治臺城西，故曰西州。〕</font></font><font size=4px>乘內人問訊車出郭，步走至新林，</font><font size=4px color="#009090"><font size=4px>〔新林浦去建康城二十里。〕</font></font><font size=4px>入陶緖中自經死。亮乘車出郭門，乘馬奔兄迪墓，屯騎校尉郭泓收之。至廣莫門，</font><font size=4px color="#009090"><font size=4px>〔廣莫門，建康城北門，亦放洛城之制。騎，奇寄翻。校，戶教翻。〕</font></font><font size=4px>上遣中書舍人以詔書示亮，并謂曰：「以公江陵之誠，</font><font size=4px color="#009090"><font size=4px>〔謂亮迎帝於江陵也。〕</font></font><font size=4px>當使諸子無恙。」亮讀詔書訖，曰：「亮受先帝布衣之眷，遂蒙顧託。黜昏立明，社稷之計也。欲加之罪，其無辭乎！」</font><font size=4px color="#009090"><font size=4px>〔晉大夫里克之言。〕</font></font><font size=4px>於是誅亮而徙其妻子於建安；誅羨之二子，而宥其兄子佩之。又誅晦子世休，收繫謝満。

 　　帝將討謝晦，問策於檀道濟，對曰：「臣昔與晦同從北征，</font><font size=4px color="#009090"><font size=4px>〔事見一百十八卷晉安帝義熙十三年。〕</font></font><font size=4px>入關十策，晦有其九，才略明練，殆為少敵。</font><font size=4px color="#009090"><font size=4px>〔少，詩沼翻。〕</font></font><font size=4px>然未嘗孤軍決勝，戎事恐非其長。</font><font size=4px color="#009090"><font size=4px>〔「其」下當有「所」字。〕</font></font><font size=4px>臣悉晦智，晦悉臣勇。今奉王命以討之，可未陳而擒也。」</font><font size=4px color="#009090"><font size=4px>〔陳，與陣同。〕</font></font><font size=4px>丁卯，徵王弘為侍中、司徒、錄尚書事、揚州刺史，以彭城王義康為都督荊，湘等八州諸軍事、荊州刺史。

 　　樂冏復遣使告謝晦以徐、傅及満等已誅。</font><font size=4px color="#009090"><font size=4px>〔復，扶又翻；下磐復同。使，疏吏翻。〕</font></font><font size=4px>晦先舉羨之、亮哀，次發子弟凶問，既而自出射堂勒兵。晦從高祖征討，指麾處分，莫不曲盡其宜，數日間，四遠投集，得精兵三萬人。乃奉表稱羨之、亮等忠貞，橫被冤酷。</font><font size=4px color="#009090"><font size=4px>〔橫，戶孟翻。〕</font></font><font size=4px>且言：「臣等若志欲執權，不專為國，</font><font size=4px color="#009090"><font size=4px>〔為，于偽翻。〕</font></font><font size=4px>初廢營陽，陛下在遠，武皇之子尚有童幼，擁以號令，誰敢非之！豈得泝流三千里，</font><font size=4px color="#009090"><font size=4px>〔自建康至江陵泝流而上，凡三千里。〕</font></font><font size=4px>虛館七旬，仰望鸞旗者哉！</font><font size=4px color="#009090"><font size=4px>〔景平二年五月乙酉，廢少帝，八月丙申，帝至建康，凡七旬。〕</font></font><font size=4px>故廬陵王，於營陽之世積怨犯上，自貽非命。不有所廢，將何以興！</font><font size=4px color="#009090"><font size=4px>〔亦晉里克之言。〕</font></font><font size=4px>耿弇不以賊遺君、父，</font><font size=4px color="#009090"><font size=4px>〔此耿弇討張步之言，晦引以為言，自謂殺廬陵所以除偪，不以累帝也。遺，于季翻。〕</font></font><font size=4px>臣亦何負於宋室邪！此皆王弘、王曇首、王華險躁猜忌，讒構成禍。</font><font size=4px color="#009090"><font size=4px>〔躁，則到翻。〕</font></font><font size=4px>今當舉兵以除君側之惡。」

 　　2秦王熾磐復遣使如魏，請用師于夏。</font><font size=4px color="#009090"><font size=4px>〔秦入貢于魏以請伐夏，事始上卷營陽王景平元年。復，扶又翻。使，疏吏翻。〕</font></font><font size=4px>

 　　3初，袁皇后生皇子劭，后自詳視，使馳白帝曰：「此兒形貌異常，必破國亡家，不可舉。」即欲殺之。帝狼狽至后殿戶外，手撥幔禁之，乃止。</font><font size=4px color="#009090"><font size=4px>〔為劭弒逆張本。幔，莫半翻。〕</font></font><font size=4px>以尚在諒闇，</font><font size=4px color="#009090"><font size=4px>〔闇，音陰。〕</font></font><font size=4px>故祕之。閏月，丙戌，始言劭生。

 　　4帝下詔戒嚴，大赦，諸軍相次進路以討謝晦。晦以弟遯為竟陵內史，將萬人總留任，帥眾二萬發江陵，列舟艦自江津至于破冢，</font><font size=4px color="#009090"><font size=4px>〔將，即亮翻。帥，讀曰率。艦，戶黯翻。冢，知隴翻。〕</font></font><font size=4px>旌旗蔽日。歎曰：「恨不得以此為勤王之師。」

 　　晦欲遣兵襲湘州刺史張卲，何承天以卲兄益州刺史茂度與晦善，曰：「卲意趣未可知，不宜遽擊之。」晦以書招卲，卲不從。

 　　5二月，戊午，以金紫光祿大夫王敬弘為尚書左僕射，</font><font size=4px color="#009090"><font size=4px>〔晉制：左右光祿大夫，金章紫綬，後遂為金紫光祿大夫。〕</font></font><font size=4px>建安太守鄭鮮之為右僕射。敬弘，廙之曾孫也。</font><font size=4px color="#009090"><font size=4px>〔王廙見八十九卷晉愍帝建興三年。廙，羊至翻，又逸職翻。〕</font></font><font size=4px>

 　　庚申，上發建康。命王弘與彭城王義康居守，入居中書下省；</font><font size=4px color="#009090"><font size=4px>〔中書有上省、下省。守，手又翻。〕</font></font><font size=4px>侍中殷景仁參掌留任；帝姊會稽長公主留止臺內，總攝六宮。</font><font size=4px color="#009090"><font size=4px>〔臺內，即禁中。會，工外翻。長，知兩翻。〕</font></font><font size=4px>

 　　謝晦自江陵東下，何承天留府不從。晦至江口，</font><font size=4px color="#009090"><font size=4px>〔江口，即西江口。從，才用翻。〕</font></font><font size=4px>到彥已至彭城洲。庾登之據巴陵，畏懦不敢進；會霖雨連日，參軍劉和之曰：「彼此共有雨耳；檀征北尋至，東軍方強，惟宜速戰。」登之恇怯，使小將陳祐作大囊，貯茅懸於帆檣，云可以焚艦，</font><font size=4px color="#009090"><font size=4px>〔恇，去王翻。將，即亮翻。貯，丁呂翻。艦，戶黯翻。〕</font></font><font size=4px>用火宜須晴，以緩戰期。晦然之，停軍十五日。乃使中兵參軍孔延秀攻將軍蕭欣於彭城洲，破之。</font><font size=4px color="#009090"><font size=4px>〔水經註：江水過長沙下雋縣北，又東逕彭城口，水東有彭城磯。〕</font></font><font size=4px>又攻洲口柵，陷之。諸將咸欲退還夏口，到彥之不可，乃保隱圻。</font><font size=4px color="#009090"><font size=4px>〔水經註：江水自彭城磯東逕如山北，山北對隱磯。〕</font></font><font size=4px>晦又上表自訟，且自矜其捷，曰：「陛下若梟四凶於廟庭，懸三監於絳闕，</font><font size=4px color="#009090"><font size=4px>〔以王弘、王曇首、王華比虞之共工、驩兜、苗、鯀，周之管叔、蔡叔、霍叔也。梟，堅堯翻。〕</font></font><font size=4px>臣便勒眾旋旗，還保所任。」

 　　初，晦與徐羨之、傅亮為自全之計：以為晦據上流，而檀道濟鎮廣陵，各有強兵，足以制朝廷；羨之、亮居中秉權，可得持久。及聞道濟帥眾來上，惶懼無計。

 　　道濟既至，與到彥之軍合，牽艦緣岸。晦始見艦數不多，輕之，不即出戰。至晚，因風帆上，前後連咽；</font><font size=4px color="#009090"><font size=4px>〔上，時掌翻。連，謂沿江戰艦連接不斷；咽，謂戰艦塞江，前後填咽。〕</font></font><font size=4px>西人離沮，無復鬬心。戊辰，臺軍至忌置洲尾，</font><font size=4px color="#009090"><font size=4px>〔沮，在呂翻。水經註：江水東過長沙下雋縣北，湘水自南注之。又東，左得二夏浦，俗謂之西江口；又東逕忌置山南，又東過彭城口。復，扶又翻。〕</font></font><font size=4px>列艦過江，晦軍一時皆潰。晦夜出，投巴陵，得小船還江陵。

 　　先是，帝遣雍州刺史劉粹自陸道帥步騎襲江陵，至沙橋；</font><font size=4px color="#009090"><font size=4px>〔先，悉薦翻。雍，於用翻。帥，讀曰率；下同。騎，奇寄翻。沙橋在江陵北。〕</font></font><font size=4px>周超帥萬餘人逆戰，大破之，士卒傷死者過半。俄而晦敗問至。初，晦與粹善，以粹子曠之為參軍；帝疑之，王弘曰：「粹無私，必無憂也。」及受命南討，一無所顧，帝以此嘉之。晦亦不殺曠之，遣還粹所。

 　　丙子，帝自蕪湖東還。

 　　晦至江陵，無他處分，唯愧謝周超而已。其夜，超捨軍單舸詣到彥之降。</font><font size=4px color="#009090"><font size=4px>〔舸，古我翻。〕</font></font><font size=4px>晦眾散略盡，乃攜其弟遯等七騎北走。遯肥壯，不能乘馬，晦每待之，行不得速。己卯，至安陸延頭，</font><font size=4px color="#009090"><font size=4px>〔水經註：武湖水上通安陸之延頭。九域志：武湖在黃洲界，蓋此湖上接延頭也。杜佑曰：武湖在黃洲黃陂縣東，黃祖習戰閱武之所。〕</font></font><font size=4px>為戍主光順之所執，</font><font size=4px color="#009090"><font size=4px>〔戍主、戍副，宋、齊以下至隋咸有其官。姓譜：光，姓也；晉書有光逸。〕</font></font><font size=4px>檻送建康。

 　　到彥之至馬頭，何承天自歸。彥之因監荊州府事，</font><font size=4px color="#009090"><font size=4px>〔監，工銜翻。〕</font></font><font size=4px>以周超為參軍；劉粹以沙橋之敗告，乃執之。於是誅晦、満、遯及其兄弟之子，并同黨孔延秀、周超等。晦女彭城王妃被髮徒跣，與晦訣曰：「大丈夫當橫尸戰場，柰何狼藉都市！」</font><font size=4px color="#009090"><font size=4px>〔被，皮義翻。藉，而亦翻。〕</font></font><font size=4px>庾登之以無任，免官禁錮；何承天及南蠻行參軍新興王玄謨等皆見原。</font><font size=4px color="#009090"><font size=4px>〔據南史：王玄謨，太原祁縣人。漢建安二十年，集塞下荒地置新興郡，魏黃初初，遷于陘嶺之南。玄謨蓋本新興人而居太原之祁縣界也。〕</font></font><font size=4px>晦之走也，左右皆棄之，唯延陵蓋追隨不捨，帝以蓋為鎮軍功曹督護。</font><font size=4px color="#009090"><font size=4px>〔延陵，複姓，蓋吳延陵季子之後；蓋，其名也；為鎮軍府功曹，又兼督護之官也。晉氏渡江，有參軍督護，功曹參軍兼督護，即參軍督護之任也。洪适曰：參軍督護，江左置，皆有部曲，宋則無矣。〕</font></font><font size=4px>

 　　晦之起兵，引魏南蠻校尉王慧龍為援。</font><font size=4px color="#009090"><font size=4px>〔魏以王慧龍為南蠻校尉，以擾汝、潁之間。〕</font></font><font size=4px>慧龍帥眾一萬拔思陵戍，</font><font size=4px color="#009090"><font size=4px>〔思陵戍在陳郡西北。〕</font></font><font size=4px>進圍項城，聞晦敗，乃退。

 　　益州刺史張茂度受詔襲江陵；晦敗，茂度軍始至白帝。議者疑茂度有貳心，帝以茂度弟卲有誠節，赦不問，代還。

 　　三月，辛巳，帝還建康，徵謝靈運為祕書監，顏延之為中書侍郎，賞遇甚厚。

 　　帝以惠琳道人善談論，因與議朝廷大事，遂參權要，賓客輻湊，門車常有數十兩，</font><font size=4px color="#009090"><font size=4px>〔門車，謂門前候見之車。兩，音亮。〕</font></font><font size=4px>四方贈賂相係，方筵七八，座上恆滿。琳著高屐，</font><font size=4px color="#009090"><font size=4px>〔著，陟略翻。〕</font></font><font size=4px>披貂裘，置通呈、書佐。</font><font size=4px color="#009090"><font size=4px>〔通呈，典謁之職；書佐，掌書翰。〕</font></font><font size=4px>會稽孔覬嘗詣之，遇賓客填咽，暄涼而已。</font><font size=4px color="#009090"><font size=4px>〔言但敘寒溫，不及餘語。會，工外翻。覬，音冀。〕</font></font><font size=4px>覬慨然曰：「遂有黑衣宰相，可謂冠屨失所矣！」</font><font size=4px color="#009090"><font size=4px>〔廬陵廢而三人斥，徐、傅誅而三人進，可謂矯枉過正矣。〕</font></font><font size=4px>

 　　夏，五月，乙未，以檀道濟為征南大將軍、開府儀同三司、江州刺史，到彥之為南豫州刺史。遣散騎常侍袁渝等十六人分行諸州郡縣，觀察吏政，訪求民隱；</font><font size=4px color="#009090"><font size=4px>〔散，悉亶翻。騎，奇寄翻。行，下孟翻。〕</font></font><font size=4px>又使郡縣各言損益。丙午，上臨延賢堂聽訟，</font><font size=4px color="#009090"><font size=4px>〔延賢堂在建康華林園。〕</font></font><font size=4px>自是每歲三訊。</font><font size=4px color="#009090"><font size=4px>〔周禮：秋官以三刺斷庶民獄訟之中：一曰訊群臣，二曰訊群吏，三曰訊萬民。註云：刺，殺也，三訊罪定則殺之。訊，言也。〕</font></font><font size=4px>

 　　左僕射王敬弘，性恬淡，有重名；關署文案，初不省讀。</font><font size=4px color="#009090"><font size=4px>〔省，悉景翻。〕</font></font><font size=4px>嘗預聽訟，上問以疑獄，敬弘不對。上變色，問左右：「何故不以訊牒副僕射﹖」</font><font size=4px color="#009090"><font size=4px>〔謂不以訊牒副本納呈敬弘也。〕</font></font><font size=4px>敬弘曰：「臣乃得訊牒讀之，正自不解。」</font><font size=4px color="#009090"><font size=4px>〔解，戶買翻，曉也。〕</font></font><font size=4px>上甚不悅，雖加禮敬，不復以時務及之。</font><font size=4px color="#009090"><font size=4px>〔復，扶又翻。禮敬不替，而不以時務及之，此法正勸蜀先主以加禮許靖之智也。〕</font></font><font size=4px>

 　　六月，以右衛將軍王華為中護軍，侍中如故。華以王弘輔政，王曇首為上所親任，與己相埒，</font><font size=4px color="#009090"><font size=4px>〔埒，龍輟翻。〕</font></font><font size=4px>自謂力用不盡，每歎息曰：「宰相頓有數人，天下何由得治！」</font><font size=4px color="#009090"><font size=4px>〔治，直吏翻。〕</font></font><font size=4px>是時，宰相無常官，唯人主所與議論政事、委以機密者，皆宰相也，故華有是言。亦有任侍中而不為宰相者；然尚書令，僕、中書監，令、侍中、侍郎、給事中，皆當時要官也。

 　　華與劉湛、王曇首、殷景仁俱為侍中，風力局幹，冠冕一時。上嘗與四人於合殿宴飲，甚悅。</font><font size=4px color="#009090"><font size=4px>〔合殿在齋閣之後。李延壽曰：晉世諸帝，多處內房，朝宴所臨，東西二堂而已。孝武末年，清暑方構。永初受命，無所改作，所居惟稱西殿，不製嘉名；文帝因之，亦有合殿之稱。〕</font></font><font size=4px>既罷出，上目送良久，歎曰：「此四賢，一時之秀，同管喉脣，恐後世難繼也。」</font><font size=4px color="#009090"><font size=4px>〔喉脣，言出納王命也。〕</font></font><font size=4px>

 　　黃門侍郎謝弘微與華等皆上所重，當時號曰五臣。弘微，琰之從孫也。</font><font size=4px color="#009090"><font size=4px>〔琰，安之子也。從，才用翻；下同。〕</font></font><font size=4px>精神端審，時然後言，婢僕之前不妄語笑；由是尊卑大小，敬之若神。從叔混特重之，常曰：「微子異不傷物，同不害正，吾無間然。」</font><font size=4px color="#009090"><font size=4px>〔呂大臨曰：無間隙可言其失。謝顯道曰：猶言我無得而議之也。嗚呼！此江左所謂清談也。間，古莧翻。〕</font></font><font size=4px>

 　　上欲封王曇首、王華等，拊御牀曰：「此坐非卿兄弟，無復今日。」因出封詔以示之。</font><font size=4px color="#009090"><font size=4px>〔以誅徐、傅等為曇首、華之功。坐，徂臥翻。〕</font></font><font size=4px>曇首固辭曰：「近日之事，賴陛下英明，罪人斯得；臣等豈可因國之災以為身幸！」上乃止。

 　　6魏主詔問公卿：「今當用兵，赫連、蠕蠕，二國何先﹖」</font><font size=4px color="#009090"><font size=4px>〔杜佑曰：柔然，後魏太武以其無知，狀類於蟲，故改其號曰蠕蠕；宋、齊謂之芮芮。蠕，人兗翻。〕</font></font><font size=4px>長孫嵩、長孫翰、奚斤皆曰：「赫連土著，</font><font size=4px color="#009090"><font size=4px>〔著，直略翻。〕</font></font><font size=4px>未能為患。不如先伐蠕蠕，若追而及之，未能為患。不如先伐蠕蠕，若追而及之，可以大獲；不及，則獵於陰山，取其禽獸皮角以充軍實。」太常崔浩曰：「蠕蠕鳥集獸逃，</font><font size=4px color="#009090"><font size=4px>〔言其來則如鳥之集，走則如獸之逃也。〕</font></font><font size=4px>舉大眾追之則不能及，輕兵追之又不足以制敵。赫連氏土地不過千里，政刑殘虐，人神所棄，宜先伐之。」尚書劉絜、武京侯安原請先伐燕。於是魏主自雲中西巡至五原，因畋於陰山，東至和兜山；</font><font size=4px color="#009090"><font size=4px>〔和兜山蓋在陰山之東，長川之南。〕</font></font><font size=4px>秋，八月，還平城。

 　　7詔殿中將軍吉恆聘于魏。</font><font size=4px color="#009090"><font size=4px>〔恆，戶登翻。〕</font></font><font size=4px>

 　　8燕太子永卒，立次子翼為太子。

 　　9秦王熾磐伐河西，至廉川，遣太子暮末等步騎三萬攻西安，不克，又攻番禾。河西王蒙遜發兵禦之，且遣使說夏主，</font><font size=4px color="#009090"><font size=4px>〔騎，奇寄翻。番，音盤。使，疏吏翻。說，輸芮翻。〕</font></font><font size=4px>使乘虛襲枹罕。</font><font size=4px color="#009090"><font size=4px>〔枹，音膚。〕</font></font><font size=4px>夏主遣征南大將軍呼盧古將騎二萬攻苑川，車騎大將軍韋伐將騎三萬攻南安。熾磐聞之，引歸。</font><font size=4px color="#009090"><font size=4px>〔蒙遜借助於夏以退秦師。秦既敝於夏，夏亦僨於魏，而涼亦不能以自立。是以親仁善鄰，國之寶也。〕</font></font><font size=4px>九月，徙其境內老弱、畜產於澆河</font><font size=4px color="#009090"><font size=4px>〔杜佑曰：澆河城在廓州達化縣西一百二十里。〕</font></font><font size=4px>及莫河仍寒川，留左丞相曇達守枹罕。韋伐攻拔南安，獲秦秦州刺史翟爽、南安太守李亮。

 　　10吐谷渾握逵等帥部眾二萬落叛秦，奔昴川，附於吐谷渾王慕踭。</font><font size=4px color="#009090"><font size=4px>〔史言乞伏兵勢漸衰。帥，讀曰率。踭，姑回翻。〕</font></font><font size=4px>

 　　11大旱，蝗。

 　　左光祿大夫范泰上表曰：「婦人有三從之義，</font><font size=4px color="#009090"><font size=4px>〔婦人在室從父母，既嫁從夫，夫死從子。〕</font></font><font size=4px>無自專之道。謝晦婦女猶在尚方，唯陛下留意。」有詔原之。

 　　魏主聞夏世祖殂，諸子相圖，</font><font size=4px color="#009090"><font size=4px>〔謂倫、踭、昌相殺也。〕</font></font><font size=4px>國人不安，欲伐之。長孫嵩等皆曰：「彼若城守，以逸待勞，大檀聞之，乘虛入寇，此危道也。」崔浩曰：「往年以來，熒惑再守羽林、鉤己而行，其占秦亡；</font><font size=4px color="#009090"><font size=4px>〔事見一百十七卷晉安帝義熙十一年。〕</font></font><font size=4px>今年五星并出東方，利以西伐。天人相應，不可失也。」嵩固爭之，帝大怒，責嵩在官貪污，命武士頓辱之。</font><font size=4px color="#009090"><font size=4px>〔嵩歷事四朝，魏之元臣也。頓辱，捽其首使頓地以辱之。〕</font></font><font size=4px>於是遣司空奚斤帥四萬五千人襲蒲阪，</font><font size=4px color="#009090"><font size=4px>〔阪，音反。〕</font></font><font size=4px>宋兵將軍周幾帥萬人襲陝城，</font><font size=4px color="#009090"><font size=4px>〔陝，失冉翻。〕</font></font><font size=4px>以河東太守薛謹為鄉導。謹，辯之子也。</font><font size=4px color="#009090"><font size=4px>〔薛辯見一百十八卷晉安帝義熙十三年。鄉，讀曰嚮。〕</font></font><font size=4px>

 　　魏主欲以中書博士棘李順總前驅之兵，</font><font size=4px color="#009090"><font size=4px>〔平棘縣，二漢屬常山，晉、魏屬趙郡。〕</font></font><font size=4px>訪於崔浩，浩曰：「順誠有籌略；然臣與之婚姻，深知其為人果於去就，不可專委。」帝乃止。浩與順由是有隙。</font><font size=4px color="#009090"><font size=4px>〔為後魏主以浩言誅順張本。〕</font></font><font size=4px>

 　　冬，十月，丁巳，魏主發平城。

 　　14秦左丞相曇達與夏呼盧古戰於砲崀山，</font><font size=4px color="#009090"><font size=4px>〔曇，徒今翻。砲，丘岡翻。崀，盧當翻。〕</font></font><font size=4px>曇達兵敗。十一月，呼盧古、韋伐進攻枹罕。</font><font size=4px color="#009090"><font size=4px>〔枹，音膚。〕</font></font><font size=4px>秦王熾磐遷保定連。呼盧古入南城，</font><font size=4px color="#009090"><font size=4px>〔南城，枹罕南城。〕</font></font><font size=4px>鎮京將軍趙壽生率死士三百人力戰，卻之。呼盧古、韋伐又攻沙州刺史出連虔于湟河，虔遣後將軍乞伏萬年擊敗之。</font><font size=4px color="#009090"><font size=4px>〔敗，補邁翻。〕</font></font><font size=4px>又攻西平，執安西將軍庫洛干，阬戰士五千餘人，掠民二萬餘戶而去。

 　　仇池氐楊興平求內附。梁、南秦二州刺史吉翰</font><font size=4px color="#009090"><font size=4px>〔晉泰始之初，立梁州於漢中，至安帝之世，秦州又治漢中；自是鎮漢中者帶梁、南秦二州刺史。〕</font></font><font size=4px>遣始平太守龐諮據武興。</font><font size=4px color="#009090"><font size=4px>〔武興，漢武都郡之沮縣也，蜀以其地當衝要，置武興督以守之；宋立東益州，梁立武興蕃王國；西魏改東益為興州，因武興郡為名。至我本朝，以吳曦之變，改為沔州。〕</font></font><font size=4px>氐王楊玄遣其弟難當將兵拒諮，</font><font size=4px color="#009090"><font size=4px>〔將，即亮翻。〕</font></font><font size=4px>諮擊走之。

 　　魏主行至君子津，會天暴寒，冰合，戊寅，帥輕騎二萬濟河襲統萬。</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>壬午，冬至，夏主方燕群臣，魏師奄至，上下驚擾。魏主軍於黑水，去城三十餘里。夏主出戰而敗，退走入城。門未及閉，內三郎豆代田帥眾乘勝入西宮，</font><font size=4px color="#009090"><font size=4px>〔內三郎，魏宿衛之官也，三郎將領之。又按魏道武帝天興初置幢主、幢將，主內三郎。內三郎，衛士也。〕</font></font><font size=4px>焚其西門；宮門閉，代田踰宮垣而出。魏主拜代田勇武將軍。</font><font size=4px color="#009090"><font size=4px>〔勇武將軍之號，魏始置。〕</font></font><font size=4px>魏軍夜宿城北，癸未，分兵四掠，殺獲數萬，得牛馬十餘萬。魏主謂諸將曰：</font><font size=4px color="#009090"><font size=4px>〔將，即亮翻；下守將同。〕</font></font><font size=4px>「統萬未可得也，他年當與卿等取之。」乃徙其民萬餘家而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　夏弘農太守曹達聞周幾將至，不戰而走；魏師乘勝長驅，遂入三輔。會幾卒于軍中，蒲阪守將東平公乙斗聞奚斤將至，遣使詣統萬告急。使者至統萬，</font><font size=4px color="#009090"><font size=4px>〔坂，音反。使，疏吏翻；下同。〕</font></font><font size=4px>魏軍已圍其城；還，告乙斗曰：「統萬已敗矣。」乙斗懼，棄城西奔長安，斤遂克蒲阪。夏主之弟助興先守長安，乙斗至，與助興棄長安，西奔安定。</font><font size=4px color="#009090"><font size=4px>〔考異曰：奚斤傳作「乙升」，今從帝紀。〕</font></font><font size=4px>十二月，斤入長安，秦、雍氐羌皆詣斤降。</font><font size=4px color="#009090"><font size=4px>〔雍，於用翻。降，戶江翻。〕</font></font><font size=4px>河西王蒙遜及氐王楊玄聞之，皆遣使附魏。</font><font size=4px color="#009090"><font size=4px>〔兵以氣勢為用者也，統萬圍而諸鎮失守，氣勢然也。〕</font></font><font size=4px>

 　　前吳郡太守徐佩之聚黨百餘人，謀以明年正會於殿中作亂，事覺，壬戌，收斬之。</font><font size=4px color="#009090"><font size=4px>〔正會，明年正月朔旦朝會也，亦曰元會。〕</font></font><font size=4px>

 　　營陽太妃卒。

 　　秦征南將軍吉毗鎮南漒，</font><font size=4px color="#009090"><font size=4px>〔乞伏國仁置十二郡，漒川其一也；南漒當又在漒川之南。漒，其良翻。〕</font></font><font size=4px>隴西人辛澹帥戶三千據城遂毗，毗走還枹罕，澹南奔仇池。</font><font size=4px color="#009090"><font size=4px>〔澹，徒覽翻。帥，讀曰率。〕</font></font><font size=4px>

 　　魏初得中原，民多逃隱。天興中，詔采諸漏戶，令輸繒帛；</font><font size=4px color="#009090"><font size=4px>〔魏皇始二年克中山，始得中原，晉安帝之隆安元年也；明年，改元天興。繒，慈陵翻。〕</font></font><font size=4px>於是自占為紬癧羅縠戶者甚眾，</font><font size=4px color="#009090"><font size=4px>〔占，之贍翻。紬，除留翻。縠，戶谷翻。〕</font></font><font size=4px>不隸郡縣；賦役不均。是歲，始詔一切罷之，以屬郡縣。

 　　四年（丁卯、四二七）

 　　1春，正月，辛巳，帝祀南郊。

 　　2乙酉，魏主還平城。統萬徙民在道多死，能至平城者什纔六七

 　　己亥，魏主如幽州。夏主遣平原公定帥眾二萬向長安。魏主聞之，伐木陰山，大造攻具，再謀伐夏。

 　　3山羌叛秦。</font><font size=4px color="#009090"><font size=4px>〔羌分居武始、洮陽南山者曰山羌。〕</font></font><font size=4px>二月，秦王熾磐遣左丞相曇達招慰武始諸羌，征南將軍吉毗招慰洮陽諸羌。</font><font size=4px color="#009090"><font size=4px>〔晉惠帝置洮陽縣，屬狄道郡。曇，徒含翻。〕</font></font><font size=4px>羌人執曇達送夏；吉毗為羌所擊，奔還，士馬死傷者什八九。

 　　4魏主還平城。

 　　5乙卯，帝如丹徒；己巳，謁京陵。初，高祖既貴，命藏微時耕具以示子孫。帝至故宮，</font><font size=4px color="#009090"><font size=4px>〔晉之東遷也，劉氏自彭城移居晉陵丹徒之京口里，陵墓及故宮在焉。〕</font></font><font size=4px>見之，有慚色。近侍或進曰：「大舜躬耕歷山，伯禹親事水土。</font><font size=4px color="#009090"><font size=4px>〔舜耕于歷山，歷山之人皆讓畔。伯禹親事水土，手足胼胝。〕</font></font><font size=4px>陛下不覩遺物，安知先帝之至德，稼穡之艱難乎！」

 　　6二</font><span class="h"><font size=4px>【章：甲十六行本「二」作「三」；乙十一行本同；張校同。】</font></font><font size=4px>月，丙子，魏主遣高涼王體鎮長安。禮，斤之孫也。</font><font size=4px color="#009090"><font size=4px>〔拓跋斤見一百四卷晉孝武太元元年。〕</font></font><font size=4px>又詔執金吾桓貣造橋於君子津。

 　　丁丑，魏廣平王連卒。

 　　8丁亥，帝還建康。

 　　9戊子，尚書右僕射鄭鮮之卒。

 　　10秦王熾磐以輔國將軍段暉為涼州刺史，鎮樂都；</font><font size=4px color="#009090"><font size=4px>〔樂，音洛。〕</font></font><font size=4px>平西將軍麴景為沙州刺史，鎮西平；寧朔將軍出連輔政為梁州刺史，鎮赤水。

 　　11夏，四月，丁未，魏員外散騎常侍步堆等來聘。</font><font size=4px color="#009090"><font size=4px>〔曹魏之末，置員外散騎常侍。散，悉亶翻。騎，奇寄翻。〕</font></font><font size=4px>

 　　庚戌，以廷尉王徽之為交州刺史，徵前刺史杜弘文。弘文有疾，自輿就路；或勸之待病愈，弘文曰：「吾杖節三世，</font><font size=4px color="#009090"><font size=4px>〔弘文父慧度、祖瑗，三世鎮交州。〕</font></font><font size=4px>常欲投軀帝庭，況被徵乎！」遂行，卒於廣州。</font><font size=4px color="#009090"><font size=4px>〔被，皮義翻。卒，子恤翻。〕</font></font><font size=4px>弘文，慧度之子也。

 　　魏奚斤與夏平原公定相持於長安。魏主欲乘虛伐統萬，簡兵練士，部分諸將，</font><font size=4px color="#009090"><font size=4px>〔分，扶問翻。〕</font></font><font size=4px>命司徒長孫翰等將三萬騎為前驅，常山王素等步兵三萬為後繼，南陽王伏真等將步兵三萬部送攻具，將軍賀多羅將精騎三千為前候。</font><font size=4px color="#009090"><font size=4px>〔前候者，居前為候騎。將，即亮翻。騎，奇寄翻；下同。〕</font></font><font size=4px>素，遵之子也。</font><font size=4px color="#009090"><font size=4px>〔拓跋遵見一百八卷晉孝武太元二十年。〕</font></font><font size=4px>五月，魏主發平城，命龍驤將軍代人陸俟督諸軍鎮大磧以備柔然。</font><font size=4px color="#009090"><font size=4px>〔魏書官氏志：內入諸姓，步六孤氏後改為陸氏。驤，思將翻。磧，七迹翻。〕</font></font><font size=4px>辛巳，濟君子津。

 　　14壬午，中護軍王華卒。

 　　魏主至拔鄰山，</font><font size=4px color="#009090"><font size=4px>〔拔鄰山在黑水東北。〕</font></font><font size=4px>築城，捨輜重，</font><font size=4px color="#009090"><font size=4px>〔北史「捨」作「舍」，當從之，讀如字。重，直用翻。〕</font></font><font size=4px>以輕騎三萬倍道先行。群臣咸諫曰：「統萬城堅，非朝夕可拔。今輕軍討之，進不可克，退無所資，不若與步兵、攻具一時俱往。」帝曰：「用兵之術，攻城最下；必不得已，然後用之。今以步兵、攻具皆進，彼必懼而堅守。若攻不時拔，食盡兵疲，外無所掠，進退無地。不如以輕騎直抵其城，彼見步兵未至，意必寬弛；吾羸形以誘之，</font><font size=4px color="#009090"><font size=4px>〔羸，倫為翻。誘，音酉。〕</font></font><font size=4px>彼或出戰，則成擒矣。所以然者，吾之軍士去家二千餘里，又隔大河，所謂『置之死地而後生』者也。</font><font size=4px color="#009090"><font size=4px>〔去國遠鬬，人皆致死，故其鋒不可當。〕</font></font><font size=4px>故以之攻城則不足，決戰則有餘矣。」遂行。

 　　六月，癸卯朔，日有食之。

 　　魏主至統萬，分軍伏於深谷，以少眾至城下。</font><font size=4px color="#009090"><font size=4px>〔藏匿其眾，以少眾至城下，誘其出戰。少，詩沼翻。〕</font></font><font size=4px>夏將狄子玉降魏，</font><font size=4px color="#009090"><font size=4px>〔將，即亮翻。降，戶江翻。〕</font></font><font size=4px>言：「夏主聞有魏師，遣使召平原公定，定曰：『統萬堅峻，未易攻拔。</font><font size=4px color="#009090"><font size=4px>〔易，以豉翻。〕</font></font><font size=4px>待我擒奚，然後徐往，內外擊之，蔑不濟矣。』故夏主堅守以待之。」魏主患之，</font><font size=4px color="#009090"><font size=4px>〔患其不出戰也。〕</font></font><font size=4px>乃退軍以示弱，遣娥清及永昌王健帥騎五千西掠居民。</font><font size=4px color="#009090"><font size=4px>〔帥，讀曰率。騎，奇寄翻；下同。〕</font></font><font size=4px>

 　　魏軍士有得罪亡奔夏者，言魏軍糧盡，士卒食菜，輜重在後，步兵未至，宜急擊之。夏主從之，</font><font size=4px color="#009090"><font size=4px>〔使魏主用間亦不如是之巧，殆天啟之也。重，直用翻。〕</font></font><font size=4px>甲辰，將步騎三萬出城。長孫翰等皆言：「夏兵步陳難陷，</font><font size=4px color="#009090"><font size=4px>〔陳，讀曰陣。〕</font></font><font size=4px>宜避其鋒。」魏主曰：「吾遠來求賊，惟恐不出。今既出矣，乃避而不擊，彼奮我弱，非計也。」遂收眾偽遁，引而疲之。

 　　夏兵為兩翼，鼓譟追之，行五六里，會有風雨從東南來，揚沙晦冥。宦者趙倪，頗曉方術，言於魏主曰：「今風雨從賊上來，我向之，彼背之，</font><font size=4px color="#009090"><font size=4px>〔背，蒲妹翻。〕</font></font><font size=4px>天不助人；且將士飢渴，願陛下攝騎避之，</font><font size=4px color="#009090"><font size=4px>〔攝，收也。〕</font></font><font size=4px>更待後日。」崔浩叱之曰：「是何言也！吾千里制勝，一日之中，豈得變易！</font><font size=4px color="#009090"><font size=4px>〔言先定必勝之計，故千里行師，不可以風雨之故變易成算於一日之間。〕</font></font><font size=4px>賊貪進不止，後軍已絕，宜隱軍分出，掩擊不意。風道在人，豈有常也！」</font><font size=4px color="#009090"><font size=4px>〔言風在人用之，分兵出其後，順風擊之，則風為我用，豈有常勢哉！〕</font></font><font size=4px>魏主曰「善！」乃分騎為左右隊以掎之。</font><font size=4px color="#009090"><font size=4px>〔掎，居蟻翻。〕</font></font><font size=4px>魏主馬蹶而墜，幾為夏兵所獲；拓跋齊以身捍蔽，決死力戰，夏兵乃退。魏主騰馬得上，刺夏尚書斛黎文，殺之，又殺騎兵十餘人，身中流矢，</font><font size=4px color="#009090"><font size=4px>〔幾，巨依翻。上，時掌翻。刺，七亦翻。中，竹仲翻。斛黎，虜複姓。〕</font></font><font size=4px>奮擊不輟，夏眾大潰。齊，翳槐之玄孫也。</font><font size=4px color="#009090"><font size=4px>〔翳槐，什翼犍之兄，晉成帝咸和四年立。〕</font></font><font size=4px>

 　　魏人乘勝逐夏主至城北，殺夏主之弟河南公滿及兄子蒙遜，死者萬餘人。夏主不及入城，遂奔上邽。魏主微逐奔者，入其城；拓跋齊固諫，不聽。夏人覺之，諸門悉閉；魏主因與齊等入其宮中，得婦人裙，繫之槊上，魏主乘之而上，僅乃得免。會日暮，夏尚書僕射問至奉夏主之母出走，</font><font size=4px color="#009090"><font size=4px>〔問，姓；至，名。孫愐曰：襄州有問姓。〕</font></font><font size=4px>長孫翰將八千騎追夏主至高平，不及而還。

 　　乙巳，魏主入城，獲夏王、公、卿、將、校及諸母、后妃、姊妹、宮人以萬數，馬三十餘萬匹，牛羊數千萬頭，府庫珍寶、車旗、器物不可勝計，</font><font size=4px color="#009090"><font size=4px>〔將，即亮翻。校，戶教翻。勝，音升。〕</font></font><font size=4px>頒賜將士有差。

 　　初，夏世祖性豪侈，</font><font size=4px color="#009090"><font size=4px>〔夏王勃勃，廟號世祖。〕</font></font><font size=4px>築統萬城，</font><font size=4px color="#009090"><font size=4px>〔事見一百十六卷晉安帝義熙九年。〕</font></font><font size=4px>高十仞，基厚三十步，上廣十步，宮牆高五仞，</font><font size=4px color="#009090"><font size=4px>〔高，古號翻。厚，戶遘翻。廣，古曠翻。〕</font></font><font size=4px>其堅可以厲刀斧。臺榭壯大，皆雕鏤圖畫，被以綺繡，窮極文采。魏主顧謂左右曰：「蕞爾國而用民如此，</font><font size=4px color="#009090"><font size=4px>〔被，皮義翻。蕞，徂內翻。〕</font></font><font size=4px>欲不亡得乎！」

 　　得夏太史令張淵、徐辯，復以為太史令。得故晉將毛脩之、秦將軍庫洛干，歸庫洛干於秦，以毛脩之善烹調，用為太官令。</font><font size=4px color="#009090"><font size=4px>〔毛脩之為夏所禽，見一百十八卷晉安帝義熙十四年。庫洛干被禽，見上年。〕</font></font><font size=4px>魏主見夏著作郎天水趙逸所為文，譽夏主太過，</font><font size=4px color="#009090"><font size=4px>〔譽，音余。〕</font></font><font size=4px>怒曰：「此豎無道，何敢如是！誰所為邪﹖當速推之！」</font><font size=4px color="#009090"><font size=4px>〔欲按其罪也。〕</font></font><font size=4px>崔浩曰：「文士褒貶，多過其實，蓋非得已，不足罪也。」乃止。魏主納夏世祖三女為貴人。

 　　奚斤與夏平原公定猶相拒於長安。魏主命宗正娥清、太僕丘堆帥騎五千略地關右。定聞統萬已破，遂奔上邽；斤追至雍，不及而還。</font><font size=4px color="#009090"><font size=4px>〔雍，於用翻。〕</font></font><font size=4px>清、堆攻夏貳城，拔之。

 　　魏主詔斤等班師。斤上言：「赫連昌亡保上邽，鳩合餘燼，未有蟠據之資；今因其危，滅之為易。</font><font size=4px color="#009090"><font size=4px>〔易，以豉翻。〕</font></font><font size=4px>請益鎧馬，平昌而還。」</font><font size=4px color="#009090"><font size=4px>〔鎧，可亥翻。〕</font></font><font size=4px>魏主不許。斤固請，乃許之，給斤兵萬人，遣將軍劉拔送馬三十</font><span class="h"><font size=4px>【章：甲十六行本「十」作「千」；乙十一行本同；孔本同。】</font></font><font size=4px>匹，并留娥清、丘堆使共擊夏。

 　　辛酉，魏主自統萬東還，以常山王素為征南大將軍、假節，與執金吾桓貸、莫雲留鎮統萬。</font><font size=4px color="#009090"><font size=4px>〔魏書官氏志，內入諸姓，烏丸氏為桓氏。〕</font></font><font size=4px>雲，題之弟也。</font><font size=4px color="#009090"><font size=4px>〔莫題見一百十四卷晉安帝義熙四年。〕</font></font><font size=4px>

 　　秦王熾磐還枹罕。</font><font size=4px color="#009090"><font size=4px>〔夏既破，故熾磐還。枹，音膚。〕</font></font><font size=4px>

 　　秋，七月，己卯，魏主至柞嶺。</font><font size=4px color="#009090"><font size=4px>〔柞嶺即柞山之嶺。柞，則洛翻。〕</font></font><font size=4px>柔然寇雲中，聞魏已克統萬，乃遁去。

 　　秦王熾磐謂群臣曰：「孤知赫連氏必無成，冒險歸魏，</font><font size=4px color="#009090"><font size=4px>〔事見上卷營陽王景平元年。〕</font></font><font size=4px>今果如孤言。」八月，遣其叔父平遠將軍渥頭等入頁于魏。

 　　壬子，魏主還至平城，以所獲頒賜留臺百官有差。

 　　魏主為人，壯健鷙勇，臨城對陳，</font><font size=4px color="#009090"><font size=4px>〔陳，讀曰陣。〕</font></font><font size=4px>親犯矢石，左右死傷相繼，神色自若；由是將士畏服，咸盡死力。</font><font size=4px color="#009090"><font size=4px>〔將，即亮翻；下同。〕</font></font><font size=4px>性儉率，服御飲膳，取給而已。群臣請增峻京城及脩宮室曰：「易云：『王公設險，以守其國。』</font><font size=4px color="#009090"><font size=4px>〔易坎卦彖辭。〕</font></font><font size=4px>又蕭何云：『天子以四海為家，不壯不麗，無以重威。』」</font><font size=4px color="#009090"><font size=4px>〔事見十一卷漢高帝七年。〕</font></font><font size=4px>帝曰：「古人有言：『在德不在險。』</font><font size=4px color="#009090"><font size=4px>〔吳起之言。〕</font></font><font size=4px>屈丐蒸土築城而朕滅之，豈在城也﹖今天下未平，方須民力，土功之事，朕所未為。蕭何之對，非雅言也。」</font><font size=4px color="#009090"><font size=4px>〔雅，正也。〕</font></font><font size=4px>每以為財者軍國之本，不可輕費。至於賞賜，皆死事勳績之家，親戚貴寵未嘗橫有所及。</font><font size=4px color="#009090"><font size=4px>〔橫，戶孟翻。〕</font></font><font size=4px>命將出師，指授節度，違之者多致負敗。明於知人，或拔士於卒伍之中，唯其才用所長，不論本末。聽察精敏，下無遁情，賞不違賤，罰不避貴，雖所甚愛之人，終無寬假。常曰：「法者，朕與天下共之，何敢輕也。」然性殘忍，果於殺戮，往往已殺而復悔之。</font><font size=4px color="#009090"><font size=4px>〔如崔浩之類是也。復，扶又翻。〕</font></font><font size=4px>

 　　九月，丁酉，安定民舉城降魏。</font><font size=4px color="#009090"><font size=4px>〔夏都既破，安定亦降。降，戶江翻；下同。〕</font></font><font size=4px>

 　　氐王楊玄遣將軍苻白作圍秦梁州刺史出連輔政于赤水；城中糧盡，民執輔政以降。輔政至駱谷，逃還。冬，十月，秦以驍騎將軍吳漢為平南將軍、梁州刺史，鎮南漒。</font><font size=4px color="#009090"><font size=4px>〔驍，堅堯翻。騎，奇寄翻。漒，其良翻。〕</font></font><font size=4px>

 　　十一月，魏主遣軍司馬公孫軌兼大鴻臚，持節策拜楊玄為都督荊，梁等四州諸軍事、梁州刺史、南秦王。</font><font size=4px color="#009090"><font size=4px>〔封玄為南秦王以別乞伏熾磐。臚，陵如翻。〕</font></font><font size=4px>及境，玄不出迎；軌責讓之，欲奉策以還，玄懼而郊迎。魏王善之，以軌為尚書。軌，表之子也。</font><font size=4px color="#009090"><font size=4px>〔表死於營陽王景平元年。〕</font></font><font size=4px>

 　　十二月，秦梁州刺史吳漢為群羌所攻，帥戶二千還于枹罕。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　魏主行如中山；癸卯，還平城。 
</font><!--/HTMLBUILERPART0--><font size=4px>