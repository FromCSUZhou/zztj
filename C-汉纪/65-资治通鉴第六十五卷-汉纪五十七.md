<font size=4px>　　漢紀五十七</font><font size=4px color="#009090"><font size=4px>〔起柔兆閹茂（丙戌），盡著雍困敦（戊子），凡三年。〕</font></font><font size=4px>

 　　孝獻皇帝庚

 　　建安十一年（丙戌、二○六）

 　　春，正月，有星孛于北斗。</font><font size=4px color="#009090"><font size=4px>〔晉天文志：北斗七星，在太微北：一曰天樞，二曰璇，三曰璣，四曰權，五曰玉衡，六曰開陽，七曰搖光；一至四為魁，五至七為杓。孛，蒲內翻。〕</font></font><font size=4px>

 　　曹操自將擊高幹，</font><font size=4px color="#009090"><font size=4px>〔將，即亮翻。〕</font></font><font size=4px>留其世子丕守鄴，使別駕從事崔琰傅之。操圍壺關，三月，壺關降。</font><font size=4px color="#009090"><font size=4px>〔降，戶江翻。〕</font></font><font size=4px>高幹自入匈奴求救，單于不受；幹獨與數騎亡，欲南奔荊州，</font><font size=4px color="#009090"><font size=4px>〔騎，奇寄翻。欲奔劉表也。〕</font></font><font size=4px>上洛都尉王琰捕斬之，</font><font size=4px color="#009090"><font size=4px>〔上洛縣，前漢屬弘農，後漢屬京兆。嶢關在縣西北，故置都尉。劉昫曰：言縣在洛水之上，故以為名。〕</font></font><font size=4px>并州悉平。

 　　曹操使陳郡梁習以別部司馬領并州刺史。時荒亂之餘，胡、狄雄張，</font><span class="h"><font size=4px>【張：知亮翻。】</font></font><font size=4px>吏民亡叛入其部落，</font><font size=4px color="#009090"><font size=4px>〔南匈奴部茖皆在并州界。〕</font></font><font size=4px>兵家擁眾，各為寇害。</font><font size=4px color="#009090"><font size=4px>〔謂諸豪右擁眾自保者。〕</font></font><font size=4px>習到官，誘喻招納，</font><font size=4px color="#009090"><font size=4px>〔誘，音酉。〕</font></font><font size=4px>皆禮召其豪右，稍稍薦舉，使詣幕府；豪右已盡，次發諸丁強以為義從；</font><font size=4px color="#009090"><font size=4px>〔言其以義從軍也。從，才用翻。〕</font></font><font size=4px>又因大軍出征，令諸將分請以為勇力。吏兵已去之後，稍移其家，前後送鄴，凡數萬口；其不從命者，興兵致討，斬首千數，降附者萬計。單于恭順，名王稽顙，</font><font size=4px color="#009090"><font size=4px>〔名王，即匈奴諸部王也。降，戶江翻。稽，音啟。〕</font></font><font size=4px>服事供職，同於編戶。</font><font size=4px color="#009090"><font size=4px>〔編，聯次也；編於民籍，故曰編戶。〕</font></font><font size=4px>邊境肅清，百姓布野，勤勸農桑，令行禁止。</font><font size=4px color="#009090"><font size=4px>〔令之則行，禁之則止。〕</font></font><font size=4px>長老稱詠，以為自所聞識，刺史未有如習者。</font><font size=4px color="#009090"><font size=4px>〔長，知兩翻。〕</font></font><font size=4px>習乃貢達名士避地州界者河內常林、楊俊、王象、荀緯及太原王凌之徒，操悉以為縣長，</font><font size=4px color="#009090"><font size=4px>〔緯，于貴翻。長，知兩翻。〕</font></font><font size=4px>後皆顯名於世。

 　　初，山陽仲長統遊學至并州，過高幹，</font><font size=4px color="#009090"><font size=4px>〔仲長，複姓。過，工禾翻。〕</font></font><font size=4px>幹善遇之，訪以世事。統謂幹曰：「君有雄志而無雄材，好士而不能擇人，</font><font size=4px color="#009090"><font size=4px>〔好，呼到翻。〕</font></font><font size=4px>所以為君深戒也。」幹雅自多，</font><font size=4px color="#009090"><font size=4px>〔自以為多才也。〕</font></font><font size=4px>不悅統言，統遂去之。幹死，荀彧舉統為尚書郎。</font><font size=4px color="#009090"><font size=4px>〔百官志：尚書侍郎三十六人，四百石；一曹六人，主作文書起草。蔡質漢儀曰：尚書郎，初從三署詣臺試，初上臺，稱守尚書郎中；歲滿，稱尚書郎；三年，稱侍郎。〕</font></font><font size=4px>著論曰昌言，</font><font size=4px color="#009090"><font size=4px>〔孔安國曰：昌，當也。當理之言。〕</font></font><font size=4px>其言治亂，略曰：「豪傑之當天命者，未始有天下之分者也，</font><font size=4px color="#009090"><font size=4px>〔治，直吏翻。分，扶問翻。〕</font></font><font size=4px>無天下之分，故戰爭者競起焉。角智者皆窮，角力者皆負，</font><font size=4px color="#009090"><font size=4px>〔角，競也，校也。〕</font></font><font size=4px>形不堪復伉，</font><font size=4px color="#009090"><font size=4px>〔復，扶又翻；下同。伉，口浪翻，敵也。〕</font></font><font size=4px>勢不足復校，乃始羈首係頸，就我之銜紲耳。</font><font size=4px color="#009090"><font size=4px>〔賢曰：銜，勒也。紲，羈也。紲，音息列翻。〕</font></font><font size=4px>及繼體之時，豪傑之心既紹，士民之志已定，貴有常家，尊在一人。當此之時，雖下愚之才居之，猶能使恩同天地，威侔鬼神，周、孔數千無所復角其聖，賁、育百萬無所復奮其勇矣。</font><font size=4px color="#009090"><font size=4px>〔賁，音奔。〕</font></font><font size=4px>彼後嗣之愚主，見天下莫敢與之違，自謂若天地之不可亡也，乃奔其私嗜，騁其邪欲，君臣宣淫，</font><font size=4px color="#009090"><font size=4px>〔左傳，泄冶曰：「公卿宣淫，民無效焉。」杜預曰：宣，示也。〕</font></font><font size=4px>上下同惡，荒廢庶政，棄忘人物。信任親愛者，盡佞諂容說之人也；</font><font size=4px color="#009090"><font size=4px>〔說，讀曰悅。〕</font></font><font size=4px>寵貴隆豐者，盡后妃姬妾之家也。遂至熬天下之脂膏，斲生民之骨髓，怨毒無聊，禍亂並起，中國援攘，四夷侵叛，土崩瓦解，一朝而去，昔之為我哺孔之子孫者，今盡是我飲血之寇讎也。至於運徙勢去，猶不覺悟者，豈非富貴生不仁，沈溺致愚疾邪！</font><font size=4px color="#009090"><font size=4px>〔沈，持林翻。〕</font></font><font size=4px>存亡以之迭代，治亂從此周復，</font><font size=4px color="#009090"><font size=4px>〔左傳：美、惡周必復，天之道也。〕</font></font><font size=4px>天道常然之大數也。」

 　　秋，七月，武威太守張猛殺雍州刺史邯鄲商；</font><font size=4px color="#009090"><font size=4px>〔興平元年，分涼州河西四郡置雍州。雍，於用翻。〕</font></font><font size=4px>州兵討誅之。猛，奐之子也。

 　　八月，曹操東討海賊管承，至淳于，</font><font size=4px color="#009090"><font size=4px>〔淳于縣，屬北海國。賢曰：故城在今密州安丘縣東北。〕</font></font><font size=4px>遣將樂進、李典擊破之，承走入海島。

 　　昌豨復叛，操遣于禁討斬之。</font><font size=4px color="#009090"><font size=4px>〔豨，許豈翻，又音希。豨降見上卷建安六年。復，扶又翻。〕</font></font><font size=4px>

 　　是歲，立故琅邪王容子熙為琅邪王，齊、北海、阜陵、下邳、常山、甘陵、濟陰、平原八國皆除。</font><font size=4px color="#009090"><font size=4px>〔容，光武子琅邪孝王京之雲孫也。容薨，國絕，今復立其子。齊，光武兄武王縯之後。北海，縯少子靖王興之後。阜陵，光武子質王延之後。下邳，明帝子惠王衍之後。常山，明帝子頃王昞之後。甘陵，章帝子清河孝王慶之後。濟陰，明帝子悼王長薨而無子，國除久矣；據范史，當是濟北，章帝子惠王壽之後，亦以是年國除。平原，和帝子懷王勝始封，薨而無子，以河間王開子翼繼之；翼廢為蠡吾侯子志立為桓帝，復以帝兄碩為平原王，奉翼後，至是國亦除。八國皆除，而獨立熙繼琅邪者，容先遣弟邈至長安貢獻，操時在東郡，邈盛稱其忠誠，操以此德容，故為容立後。除八國者，漸以弱漢宗室也。濟，子禮翻。〕</font></font><font size=4px>

 　　烏桓乘天下亂，略有漢民十餘萬戶，袁紹皆立其酋豪為單于，</font><font size=4px color="#009090"><font size=4px>〔酋，慈由翻。〕</font></font><font size=4px>以家人子為己女，妻焉。</font><font size=4px color="#009090"><font size=4px>〔妻，七細翻。〕</font></font><font size=4px>遼西烏桓蹋頓尤強，</font><font size=4px color="#009090"><font size=4px>〔蹋，徒臘翻。〕</font></font><font size=4px>為紹所厚，故尚兄弟歸之，數人塞為寇，</font><font size=4px color="#009090"><font size=4px>〔數，所角翻。〕</font></font><font size=4px>欲助尚復故地。曹操將擊之，鑿平虜渠、泉州渠以通運。</font><font size=4px color="#009090"><font size=4px>〔操紀云：鑿渠，自呼沱入泒水，名平虜渠；又從泃河口，鑿入潞河，名泉州渠，以通海。泒，音孤。泃，音句。賢曰：呼沱河，舊在饒陽南，至曹操因饒河故瀆，決令北注新溝水，所以今 在饒陽縣北。說文：泒水，出鴈門葰人戍夫山，東北入海。水經註：泃水，出右北平無終縣西山，西北流，過平谷縣而東南流，又南流入於潞河，又東合泉州渠口， 曹操所鑿也。渠東至海陽縣樂安亭南與濡水合，而入于海。泉州、平谷二縣，皆屬漁陽郡。賢曰：泉州故城，在今幽州雍奴縣南。海陽縣，屬遼西郡。葰，相維 翻。〕</font></font><font size=4px>

 　　孫權擊山賊麻、保二屯，平之。</font><font size=4px color="#009090"><font size=4px>〔水經註：江水過陸口而東，左得麻屯口，南直蒲圻洲，水北入百有餘里，吳所屯也。〕</font></font><font size=4px>

 　　十二年（丁亥、二○七）

 　　春，二月，曹操自淳于還鄴。丁酉，操奏封大功臣二十餘人，皆為列侯；因表萬歲亭侯荀彧功狀，</font><font size=4px color="#009090"><font size=4px>〔九域志：鄭州有萬歲亭，彧所封也。〕</font></font><font size=4px>三月，增封彧千戶。又欲授以三公，彧使荀攸深自陳讓，至于十數，乃止。

 　　曹操將擊烏桓。諸將皆曰：「袁尚亡虜耳，夷狄貪而無親，豈能為尚用。今深入征之，劉備必說劉表以襲許，</font><font size=4px color="#009090"><font size=4px>〔說，輸芮翻。〕</font></font><font size=4px>萬一為變，事不可悔。」郭嘉曰：「公雖威震天下，故恃其遠，必不設備，因其無備，卒破</font><span class="h"><font size=4px>【章：甲十二行本「破」作「然」；乙十一行本同；孔本同；張校同。】</font></font><font size=4px>擊之，可破滅也。</font><font size=4px color="#009090"><font size=4px>〔卒，讀曰猝。〕</font></font><font size=4px>且袁紹有恩於民夷，而尚兄弟生存。今四州之民，徒以威附，德施未加，</font><font size=4px color="#009090"><font size=4px>〔施，式豉翻。〕</font></font><font size=4px>舍而南征，</font><font size=4px color="#009090"><font size=4px>〔舍，讀曰捨。〕</font></font><font size=4px>尚因烏桓之資，招其死主之臣，</font><font size=4px color="#009090"><font size=4px>〔言欲為其主致死，而留滯不得逞者。〕</font></font><font size=4px>胡人一動，民夷俱應，以生蹋頓之心，成覬覦之計，</font><font size=4px color="#009090"><font size=4px>〔覬，音冀。覦，音俞。〕</font></font><font size=4px>恐青、冀非己之有也。表坐談客耳，自知才不足以御備，重任之則恐不能制，輕任之則備不為用，雖虛國遠征，公無憂矣。」操從之。行至易，</font><font size=4px color="#009090"><font size=4px>〔易縣，前漢屬涿郡，後漢省。宋白曰：漢易縣故城，在今涿州歸義縣東南十五里，大易故城是。〕</font></font><font size=4px>郭嘉曰：「兵貴神速。今千里襲人，輜重多，難以趨利，</font><font size=4px color="#009090"><font size=4px>〔重，直用翻；下同。趨，七喻翻。〕</font></font><font size=4px>且彼聞之，必為備；不如留輜重，輕兵兼道以出，掩其不意。」

 　　初，袁紹數遣使召田　疇於無終，</font><font size=4px color="#009090"><font size=4px>〔疇保無終，見六十卷初元四年。數，所角翻。〕</font></font><font size=4px>又即授將軍印，使安輯，所統，疇皆拒之。及曹操定冀州，河間邢顒謂疇曰：「黃巾起來，二十餘年，海內鼎沸，百姓流離。今聞曹公法令嚴。民厭亂矣，亂極則平，請以身先。」遂裝還鄉里。</font><font size=4px color="#009090"><font size=4px>〔顒，魯容翻。顒從疇游，積五年乃歸。先，悉薦翻。〕</font></font><font size=4px>疇曰：「邢顒，天民之先覺者也。」</font><font size=4px color="#009090"><font size=4px>〔伊尹曰：予，天民之先覺者也。此以道自任者也。若邢顒之先覺，特見幾耳。〕</font></font><font size=4px>操以顒為冀州從事。疇忿烏桓多殺其本郡冠蓋，</font><font size=4px color="#009090"><font size=4px>〔謂郡中名勝之士。〕</font></font><font size=4px>意欲討之而力未能。操遣使辟疇，疇戒其門下趣治嚴。</font><font size=4px color="#009090"><font size=4px>〔趣，讀曰促。嚴即裝也。自東都避明帝諱，改裝曰嚴，後遂因之。〕</font></font><font size=4px>門人曰：「昔袁金慕君，禮命五至，君義不屈；今曹公使一來而君若恐弗及者，何也﹖」</font><font size=4px color="#009090"><font size=4px>〔使，疏吏翻；下同。〕</font></font><font size=4px>疇笑曰：「此非君所識也。」遂隨仗者到軍，拜為蓨令，</font><font size=4px color="#009090"><font size=4px>〔蓨縣，前漢屬信都，後漢屬勃海。師古曰：蓨，音條。〕</font></font><font size=4px>隨軍次無終。

 　　時方夏水雨，而濱海洿下，</font><font size=4px color="#009090"><font size=4px>〔洿，汪胡翻。〕</font></font><font size=4px>濘滯不通，虜亦遮守蹊要，</font><font size=4px color="#009090"><font size=4px>〔蹊，逕路也；蹊要，徑路要處也。濘，乃定翻。〕</font></font><font size=4px>軍不得進。操患之，以問田疇。疇曰：「此道，秋夏每常有水，淺不通車馬，深不載舟船，為難 久矣。舊北平郡治在平岡，道出廬龍，達于柳城；</font><font size=4px color="#009090"><font size=4px>〔前漢右北平郡治平岡縣，後漢省平岡縣，改治土垠縣。垠，音銀。賢曰：土垠故城，在今平州西南。水經註曰： 自無終東出廬龍塞，又東越青陘至凡城二百許里。自凡城東北出，趣平岡，可百八十里，血黃龍則五百里。故田疇引軍出廬龍塞，塹山堙谷，百百餘里，逕白檀，歷 平岡，登白狼山，望柳城也。〕</font></font><font size=4px>自建武以來，陷壞斷絕，垂二百載，</font><font size=4px color="#009090"><font size=4px>〔載，子亥翻。〕</font></font><font size=4px>而尚有微逕可從。今虜將以大軍當由無終，不得進而退，懈弛無備。若嘿回軍，從廬龍口越白檀之險，出空虛之地，路近而便，掩其不備，蹋頓可不戰而禽也。」操曰：「善！」乃引軍還，而署大木表於水側路傍曰：「方今夏暑，道路不通，且俟秋冬，乃復進軍。」</font><font size=4px color="#009090"><font size=4px>〔復，扶又翻。〕</font></font><font size=4px>虜候騎見之，誠以為大軍去也。</font><font size=4px color="#009090"><font size=4px>〔騎，奇寄翻。〕</font></font><font size=4px>

 　　操令疇將其眾為鄉導，</font><font size=4px color="#009090"><font size=4px>〔將，即亮翻。鄉，讀曰嚮。〕</font></font><font size=4px>上徐無山，</font><font size=4px color="#009090"><font size=4px>〔史記正義：徐無山，在右北平徐無縣西北。徐無山，即田疇所保聚處。〕</font></font><font size=4px>塹山堙谷，五百餘里，經白檀，歷平岡，涉鮮卑庭，</font><font size=4px color="#009090"><font size=4px>〔白檀縣，屬右北平郡。宋白曰：白檀故城，在檀州燕樂縣界。此時鮮卑庭已在右北平郡界，蓋慕容廆之先也。塹，七艷翻。〕</font></font><font size=4px>東指柳城。未至二百里，虜乃知之。尚、熙與蹋頓及遼西單于樓班、</font><font size=4px color="#009090"><font size=4px>〔樓班，丘力居之子也。〕</font></font><font size=4px>右北平單于能臣抵之等</font><font size=4px color="#009090"><font size=4px>〔左北平石城縣西。烏丸傳：逆戰於凡城，則白狼山蓋在凡城。〕</font></font><font size=4px>卒與虜遇，</font><font size=4px color="#009090"><font size=4px>〔卒，讀曰猝。〕</font></font><font size=4px>眾甚盛。操車重在後，</font><font size=4px color="#009090"><font size=4px>〔車重，即輜重。重，直用翻。〕</font></font><font size=4px>被甲者少，左右皆懼。</font><font size=4px color="#009090"><font size=4px>〔被，皮義翻。少，詩沼翻。〕</font></font><font size=4px>操登高，望虜陣不整，乃縱兵擊之，吏張遼為前鋒，虜眾大崩，斬蹋頓及名王已下，胡、漢降者二餘萬口。</font><font size=4px color="#009090"><font size=4px>〔降，戶江翻。〕</font></font><font size=4px>

 　　遼東單于速僕丸</font><font size=4px color="#009090"><font size=4px>〔速僕丸，即蘇僕延，語有輕重耳。〕</font></font><font size=4px>與尚、熙奔遼東太守公孫康，其眾尚有數千騎。彧勸操遂擊之，操曰：「吾方使康斬送尚、熙首，不煩兵矣。」九月，操引兵自柳城還。公孫康欲取尚、熙以為功，乃先置精勇於貛中，然後請尚、熙入，未及坐，康叱伏兵禽之，遂斬尚、熙，井速僕丸首送之。諸將或問操：「公還而康斬尚、熙，何也﹖」操曰：「彼素畏尚、熙，吾急之則并力，緩之則自相圖，其勢然也。」操梟尚首，</font><font size=4px color="#009090"><font size=4px>〔梟，古堯翻。〕</font></font><font size=4px>令三軍：「敢有哭之者斬！」牽招獨設祭悲哭，</font><font size=4px color="#009090"><font size=4px>〔牽招先為袁氏從事，故祭哭之。〕</font></font><font size=4px>操義之，舉為茂才。

 　　時天寒且旱，二百里無水，軍又乏食，殺馬數千匹以為糧，鑿地入三十餘丈方得水。既還，科問前諫者，</font><font size=4px color="#009090"><font size=4px>〔科，條也。問前諫者，科具其姓名也。〕</font></font><font size=4px>眾莫知其故，人人皆懼。操皆厚賞之，曰：「孤前行，乘危以徼倖，</font><font size=4px color="#009090"><font size=4px>〔徼，堅堯翻。〕</font></font><font size=4px>雖得之，天所佐也，顧不可以為常。諸君之諫，萬安之計，是以相賞，後勿難言之。」

 　　冬，十月，辛卯，有星孛于鶉尾。</font><font size=4px color="#009090"><font size=4px>〔蔡邕曰：自張十二度至軫六度，謂之鶉尾之次。陳卓曰：自張十七度至軫十一度，謂之鶉尾；於辰在巳。〕</font></font><font size=4px>

 　　乙巳，黃巾殺濟南王贇。</font><font size=4px color="#009090"><font size=4px>〔賢曰：贇，河間孝王開五代孫。靈帝立其父康為濟南王，以奉孝仁皇祀。濟，子禮翻。贇，於倫翻。〕</font></font><font size=4px>

 　　師還，論功行賞，</font><font size=4px color="#009090"><font size=4px>〔還，從宣翻，又如字。〕</font></font><font size=4px>以五百戶封田疇為亭侯。疇曰：「吾始為劉公報仇，率眾遁逃，</font><font size=4px color="#009090"><font size=4px>〔事見六十卷初平四年。為，于偽翻。〕</font></font><font size=4px>志義不立，反以為利，非本志也。」固讓不受。操知其至心，許而不奪。</font><font size=4px color="#009090"><font size=4px>〔不奪其志也。孔子曰：匹夫不可奪志。〕</font></font><font size=4px>

 　　操之北伐也，劉備說劉表襲許，</font><font size=4px color="#009090"><font size=4px>〔說，輸芮翻。〕</font></font><font size=4px>表不能用。及聞操還，表謂備曰：「不用君言，故為失此大會。」</font><font size=4px color="#009090"><font size=4px>〔猶言大機會也。〕</font></font><font size=4px>備曰：「今天下分裂，日尋干戈，事會之來，豈有終極乎！若能應之於後者，則此未足為恨也。」</font><font size=4px color="#009090"><font size=4px>〔豪桀之言，故自與常人不同。〕</font></font><font size=4px>

 　　是歲，孫權西擊黃祖，虜其人民而還。

 　　權母吳氏疾篤，引見長昭等，屬以後事而卒。</font><font size=4px color="#009090"><font size=4px>〔屬，之欲翻。卒，子恤翻。〕</font></font><font size=4px>

 　　初，琅邪諸葛亮寓居襄阳隆中，</font><font size=4px color="#009090"><font size=4px>〔亮從父玄，為豫章太守，將亮之官。會漢朝以朱皓代玄，玄與亮往依劉表。漢晉春秋曰：亮家于南陽之鄧縣，在襄陽城西二十里，號曰隆中。按東坡詩萬山西北古隆中也。故其萬山詩云：「回頭望西北，隱隱龜背起；傳云古隆中，萬樹桑柘美。」〕</font></font><font size=4px>每自比管仲、樂毅；時人莫之許也，惟潁川徐庶與崔州平謂為信然。州平，烈之子也。</font><font size=4px color="#009090"><font size=4px>〔崔烈事靈帝，以入錢為公。〕</font></font><font size=4px>

 　　劉備在荊州，訪士於襄陽司馬徽。徽曰：「儒生俗士，豈識時務，識時務者在乎俊傑。此間自有伏龍、鳳雛。」備問為誰，曰：「諸葛孔明、龐士元也。」</font><font size=4px color="#009090"><font size=4px>〔諸葛亮，字孔明。龐統，字士元。龐，皮江翻。〕</font></font><font size=4px>徐庶見備於新野，備器之。</font><font size=4px color="#009090"><font size=4px>〔物之有用者謂之器：器之者，器重之也；重其才之足以用世也。〕</font></font><font size=4px>庶謂備曰：「諸葛孔明，臥龍也，將軍豈願見之乎﹖」備曰：「君與俱來。」庶曰：「此人可就見，不可屈致也，將軍宜枉駕顧之。」

 　　備由是詣亮，</font><font size=4px color="#009090"><font size=4px>〔備以梟雄之才，聞徐庶一言，三枉駕以見孔明，此必庶之材器有以取重於備，備遂信之也。庶自辭備歸操之後，寂無所聞，今觀其捨舊從新之言， 質天地而無愧，則其人從可知矣。〕</font></font><font size=4px>凡三往，乃見。因屏人曰：「漢室傾頹，姦臣竊命，孤不度德量力，欲信大義於天下，</font><font size=4px color="#009090"><font size=4px>〔屏，必郢翻。度，徒洛翻。量，音良。 信，讀曰申。〕</font></font><font size=4px>而智術淺短，遂用猖蹶，</font><font size=4px color="#009090"><font size=4px>〔猖，披猖。蹶，顛蹶。〕</font></font><font size=4px>至于今日。然志猶未已，君謂計將安出﹖」亮曰：「今曹操已擁百萬之眾，挾天子而令諸侯，此誠不可與爭鋒。孫權據有江東，已歷三世，國險而民附，賢能為之用，此可與為援而不可圖也。荊州北據漢、沔，利盡南海，</font><font size=4px color="#009090"><font size=4px>〔謂自桂陽、蒼梧跨有交州，則利盡南海也。〕</font></font><font size=4px>東連吳會，</font><font size=4px color="#009090"><font size=4px>〔吳會者，言吳為東南一都會也。〕</font></font><font size=4px>西通巴、蜀，此用武之國，而其主不能守，此殆天所以資將軍也。益州險塞，沃野千里，天府之土；劉璋闇弱，張魯在北，民殷國富而不知存恤，智能之士思得明君。</font><font size=4px color="#009090"><font size=4px>〔張松、法正之徒雖未與亮交際，亮固逆知之矣。〕</font></font><font size=4px>將軍既帝室之冑，</font><font size=4px color="#009090"><font size=4px>〔冑，裔也。〕</font></font><font size=4px>信義著於四海，若跨有荊、益，保其巖阻，撫和戎、越，結好孫權，</font><font size=4px color="#009090"><font size=4px>〔好，呼到翻；下同。〕</font></font><font size=4px>內脩政治，外觀時變，則霸業可成，漢室可興矣。」</font><font size=4px color="#009090"><font size=4px>〔所謂俊傑者，量時審勢規畫定於胸中，儻非其人，未易與之言也。治，直吏翻。〕</font></font><font size=4px>備曰：「善！」於是與亮情好曰密。</font><font size=4px color="#009090"><font size=4px>〔好，呼到翻。〕</font></font><font size=4px>關羽、張飛不悅，備解之曰：「孤之有孔明，猶魚之有水也。</font><font size=4px color="#009090"><font size=4px>〔魚有水則生，無水則死。〕</font></font><font size=4px>願諸君勿復言。」</font><font size=4px color="#009090"><font size=4px>〔復，扶又翻。〕</font></font><font size=4px>羽、飛乃止。

 　　司馬徽清雅有知人之鑒。同縣龐德公素有重名，徽兄事之。諸葛亮每至德公家，獨拜牀下，德公初不令止。</font><font size=4px color="#009090"><font size=4px>〔觀孔明獨拜德公於牀下，孔明所以事德公者為何如邪！德公初不令止，德公所以自居者為何如邪！德公於是不可及矣。〕</font></font><font size=4px>德公從子統，少時樸鈍，未有識者，</font><font size=4px color="#009090"><font size=4px>〔從，才用翻。少，詩照翻。〕</font></font><font size=4px>惟德公與徽重之。德公嘗謂孔明為臥龍，士元為鳳雛，德操為水鑑；故德操與劉備語而稱之。</font><font size=4px color="#009090"><font size=4px>〔司馬徽，字德操。〕</font></font><font size=4px>

 　　十三年（戊子、二○八）

 　　春，正月，司徒趙溫辟曹操子丕。操表「溫辟臣子弟，選舉故不以實」；策色之。</font><font size=4px color="#009090"><font size=4px>〔操以溫辟其子，怒而免之，駕言選舉不以實耳！考異曰：獻帝起居注在十五年，范書帝紀在十三年。按是年罷三公官，溫不至十五年也〕</font></font><font size=4px>。

 　　曹操還鄴，作玄武池以肄舟師。</font><font size=4px color="#009090"><font size=4px>〔鄴城有玄武苑，操鑿池其中。肄，以四翻，習也。〕</font></font><font size=4px>

 　　初，巴郡甘寧將僮客八百人歸劉表，</font><font size=4px color="#009090"><font size=4px>〔寧走荊州事見六十一卷興平元年。〕</font></font><font size=4px>表儒人，不習軍事，寧觀表事勢終必無成，恐一朝眾散，并受其禍，</font><font size=4px color="#009090"><font size=4px>〔聚而不用，其禍必至。〕</font></font><font size=4px>欲東入吳。黃祖在夏口，</font><font size=4px color="#009090"><font size=4px>〔應劭曰：沔水自江夏別至南郡華容為夏水，過江夏郡而入于江。蓋指夏水入江之地為夏口。庾仲雍曰：夏口，一曰沔口，或曰魯。水經註曰：沔水南至江夏沙羡縣北，南入于江。然則曰夏口，以夏水得名；曰沔口，以沔水得名，曰魯口，以魯山得名；實一處也。其地在江北。自孫權置夏口督。屯江南，今鄂州治是也。故何尚之云：夏口在荊江之中，正對沔口。賢註亦謂夏口戍在今鄂州。於是相承以鄂州為夏口，而江北之夏口晦矣。〕</font></font><font size=4px>軍不得過，乃留，依祖三年，祖以凡人畜之。</font><font size=4px color="#009090"><font size=4px>〔畜，許六翻，養也。〕</font></font><font size=4px>孫權擊祖，祖軍敗走，權校尉凌操將兵急追之。</font><font size=4px color="#009090"><font size=4px>〔姓譜：衛康叔支子，為周凌人，子孫以為氏。〕</font></font><font size=4px>寧善射，將兵在後，射殺操，</font><font size=4px color="#009090"><font size=4px>〔射殺之射，而亦翻。〕</font></font><font size=4px>祖由是得免。軍罷，還營，待寧如初。祖都督蘇飛數薦寧，</font><font size=4px color="#009090"><font size=4px>〔數，所角翻。〕</font></font><font size=4px>祖不用；寧欲去，死不免；飛乃白祖，以寧為邾長。</font><font size=4px color="#009090"><font size=4px>〔邾縣，屬江夏郡。地道記曰：楚滅邾，徙其君於此。賢曰：邾故城在今復州竟陵縣東。飛蓋開其奔吳之路也。長，知兩翻。宋白曰：黃州，漢邾縣也。〕</font></font><font size=4px>寧遂亡奔孫權，</font><font size=4px color="#009090"><font size=4px>〔考異曰：吳志孫權傳，建安八年、十二年，皆嘗討黃祖。凌統傳，父操死時，統年十五，攝父兵。後擊麻保屯，刺殺陳勤。按周瑜、孫瑜傳，以十一年擊麻保屯，則操死似在八年，然後五年寧乃奔權，似晚。今無年月可據，追言之。〕</font></font><font size=4px>周瑜、呂蒙共薦達之，權禮異，同於舊臣。

 　　寧獻策於權曰：「今漢祚日微，曹操終為篡盜。南荊之地，山川形便，誠國之西勢也。</font><font size=4px color="#009090"><font size=4px>〔謂在吳之西，據上流之形勢。〕</font></font><font size=4px>寧觀劉表，慮既不遠，兒子又劣，</font><font size=4px color="#009090"><font size=4px>〔言又弱於表也。〕</font></font><font size=4px>非能承業傳基者也。至尊當早圖之，不可後操。</font><font size=4px color="#009090"><font size=4px>〔言若不先圖劉表，必為操所圖也。後，戶遘翻。〕</font></font><font size=4px>圖之之計，宜先取黃祖。祖今昏耄已甚，財穀並乏，左右貪縱，吏士必怨，舟船戰具，頓廢不脩，</font><font size=4px color="#009090"><font size=4px>〔頓，壞也。左傳：甲兵不頓。頓，讀曰鈍。〕</font></font><font size=4px>怠於耕農，軍無法伍，至尊今往，其破可必。一破祖軍，鼓行而西，據楚關，</font><font size=4px color="#009090"><font size=4px>〔楚關，扞關也。蜀伐楚，楚為扞關以拒之，故曰楚關。〕</font></font><font size=4px>大勢彌廣，即可漸規巴、蜀矣。」權深納之。張昭時在坐，難曰：「今吳下業業，</font><font size=4px color="#009090"><font size=4px>〔坐，徂臥翻。難，乃旦翻。業業，危懼之意。〕</font></font><font size=4px>若軍果行，恐必致亂。」寧謂昭曰：「國家以蕭何之任付君，君居守而憂亂，奚以希慕古人乎！」</font><font size=4px color="#009090"><font size=4px>〔言固有攸當者，張昭不得以強辭距也。守，式又翻。〕</font></font><font size=4px>權舉酒屬寧曰：「興霸，</font><font size=4px color="#009090"><font size=4px>〔甘寧，字興霸。屬，之欲翻。〕</font></font><font size=4px>今年行討，如此酒矣，決以付卿。卿但當勉建方略，令必克祖，則卿之功，何嫌張長吏之言乎！」</font><font size=4px color="#009090"><font size=4px>〔昭為權長史。權之此言，既以獎甘寧之氣，又以全張昭之體。不有居者，誰守社稷；不有行者，誰扞牧圉。長，知兩翻。〕</font></font><font size=4px>
 
 　　權遂西擊黃祖。祖橫兩蒙衝</font><font size=4px color="#009090"><font size=4px>〔釋名曰：船狹而長曰蒙衝，以衝突敵船。〕</font></font><font size=4px>挾守沔口，以栟閭大紲繫石為矴，</font><font size=4px color="#009090"><font size=4px>〔栟閭，椶櫚也。郭璞曰：落穫也，中作器索。栟，卑盈翻。紲，音薛，長繩也。矴，丁定翻，錘舟石。〕</font></font><font size=4px>上有千人，以弩交射，飛矢雨下，軍不得前。偏將軍董襲與別部司馬凌統俱為前部，各將敢死百人，人被兩鎧，乘大舸，</font><font size=4px color="#009090"><font size=4px>〔將，即亮翻。被，皮義翻。方言，南楚江、湘，凡船大者謂之舸，小者謂之艖。舸，嘉我翻。〕</font></font><font size=4px>突入蒙衝裏。襲身以刀斷兩紲，</font><font size=4px color="#009090"><font size=4px>〔斷，丁管翻。〕</font></font><font size=4px>蒙衝乃橫流，大兵遂進。祖令都督陳就以水軍逆戰。平北都尉呂蒙</font><font size=4px color="#009090"><font size=4px>〔蒙自別部司馬，以功為平北都尉。〕</font></font><font size=4px>勒前鋒，親梟就首。</font><font size=4px color="#009090"><font size=4px>〔梟，堅堯翻。〕</font></font><font size=4px>於是將士乘勝，水陵並進，傅其城，</font><font size=4px color="#009090"><font size=4px>〔傅，讀曰附。〕</font></font><font size=4px>盡銳攻之，遂屠其城。祖挺身走，追斬之，</font><font size=4px color="#009090"><font size=4px>〔挺，拔也。〕</font></font><font size=4px>虜其男女數萬口。

 　　權先作兩函，欲以盛祖及蘇飛首。</font><font size=4px color="#009090"><font size=4px>〔盛，時征翻。〕</font></font><font size=4px>權為諸將置酒，甘寧下席叩頭，血涕交流，為權言：「飛疇昔舊恩，</font><font size=4px color="#009090"><font size=4px>〔舊恩，謂薦而不用，又開之使奔吳也。為，于偽翻；下同。〕</font></font><font size=4px>寧不值飛，固已捐骸於溝壑，不得致命於麾下。今飛罪當夷戮，特從將軍乞其首領。」權感其言，謂曰：「今為君置之。若走去何﹖」寧曰：「飛免分裂之禍，受更生之恩，逐之尚心不走，豈當圖亡哉！</font><font size=4px color="#009090"><font size=4px>〔亡，謂亡走。〕</font></font><font size=4px>若爾，</font><font size=4px color="#009090"><font size=4px>〔爾，猶言如此也。〕</font></font><font size=4px>寧頭當代入函。」權乃赦之。凌統怨寧殺其父操，常欲殺寧；權命統不得讎之，令寧將兵屯於他所。

 　　夏，六月，罷三公官，復置丞相、御史大夫。</font><font size=4px color="#009090"><font size=4px>〔漢初，以丞相、御史大夫、太尉為三公，哀帝二壽二年，以大司馬、大司徒、大司空為三公，中興以來，以太尉、司徒、司空為三公。今雖復置丞相、御史，而操自為丞相，事權出於一矣。〕</font></font><font size=4px>癸巳，以曹操為丞相。操以冀州別駕從事崔琰為丞相西曹掾，司空東曹掾陳留毛玠為丞相東曹掾，元城令河內司馬朗為主簿，弟懿為文學掾，冀州主簿盧毓為法曹議令史。</font><font size=4px color="#009090"><font size=4px>〔別駕從事，州牧行部，則奉引，錄眾事。漢制，公府西曹掾主府史署用，東曹掾主二千石、長吏遷除及軍吏，黃閣主簿錄省眾事。文學掾，漢郡曹有之，操於公府創置也。法曹主郵驛科程事。時公府諸曹，皆置議令史。元城縣，屬魏郡〕</font></font><font size=4px>毓，植之子也。

 　　琰、玠並典選舉，其所舉用皆清正之士，雖於時有盛名而行不由本者，終莫得進。拔敦實，斥華偽，進沖遜，抑阿黨。</font><font size=4px color="#009090"><font size=4px>〔行，下孟翻。沖，謙虛也，和也。〕</font></font><font size=4px>由是天下之士莫不以廉節自勵，雖貴寵之臣，輿服不敢過度，至乃長吏還者，垢面羸衣，獨乘柴車，軍吏入府，朝服徒行，</font><font size=4px color="#009090"><font size=4px>〔長，知兩翻。朝，直遙翻。〕</font></font><font size=4px>吏潔於上，俗移於下。操聞之，歎曰：「用人如此，使天下人自治，吾復何為哉！」</font><font size=4px color="#009090"><font size=4px>〔復，扶又翻。〕</font></font><font size=4px>

 　　司馬懿，少聰達，多大略，</font><font size=4px color="#009090"><font size=4px>〔少，詩照翻。〕</font></font><font size=4px>崔琰謂其兄朗曰：「君弟聰亮明允，剛斷英特，</font><font size=4px color="#009090"><font size=4px>〔斷，丁亂翻。〕</font></font><font size=4px>非子所及也！」操聞而辟之，懿辭以風痹。</font><font size=4px color="#009090"><font size=4px>〔痹，必至翻，濕病也。〕</font></font><font size=4px>操怒，欲收之，懿懼，就職。</font><font size=4px color="#009090"><font size=4px>〔司馬懿始此。〕</font></font><font size=4px>

 　　操使張遼屯長社，臨發，軍中有謀反者，夜，驚亂起火，一軍盡擾。遼謂左右曰：「勿動！是不一營盡反，必有造變者，欲以驚動人耳。」及令軍中：「其不反者安坐。」遼將親兵數十人中陳而立，</font><font size=4px color="#009090"><font size=4px>〔將，即亮翻。陳，讀曰陣。〕</font></font><font size=4px>有頃，皆定，即得首謀者，殺之。

 　　初，前將軍馬騰與鎮西將軍韓遂結為異姓兄弟，</font><font size=4px color="#009090"><font size=4px>〔晉職官志曰：四鎮通於柔遠。蓋漢末始置也。〕</font></font><font size=4px>後以部曲相侵，更為讎敵。朝廷使司隸校尉鍾繇、涼州刺史韋端和解之，徵騰入屯槐里。曹操將征荊州，使張既說騰，令釋部曲還朝，</font><font size=4px color="#009090"><font size=4px>〔說，輸芮翻。〕</font></font><font size=4px>騰許之。已而更猶豫，既恐其為變，乃移諸縣促儲偫，</font><font size=4px color="#009090"><font size=4px>〔偫，直里翻。〕</font></font><font size=4px>二千石郊迎，騰不得已，發東。</font><font size=4px color="#009090"><font size=4px>〔發而東入朝也。〕</font></font><font size=4px>操表騰為衛尉，</font><font size=4px color="#009090"><font size=4px>〔考異曰：典略曰：「建安十五年，徵騰為尉。」按張既傳，「曹公將征荊州，令既說騰入朝。」蓋「三」字誤為「五」耳。〕</font></font><font size=4px>其以子超為偏將軍，統其眾，悉徙其家屬詣鄴。</font><font size=4px color="#009090"><font size=4px>〔為後十七年族騰張本。〕</font></font><font size=4px>

 　　秋，七月，曹操南擊劉表。

 　　八月，丁未，以光祿動山陽郗慮為御史大夫。</font><font size=4px color="#009090"><font size=4px>〔郗，丑脂翻。姓譜：郁為高平望姓。〕</font></font><font size=4px>

 　　壬子，太中大夫孔融棄市。融恃其才望，數戲侮曹操，</font><font size=4px color="#009090"><font size=4px>〔數，所角翻。〕</font></font><font size=4px>發辭偏宕，</font><font size=4px color="#009090"><font size=4px>〔賢曰：偏邪跌宕，不拘正理。余謂此偏，非邪之謂，言其論議抑揚，有所偏重也。宕，徒浪翻，過也。〕</font></font><font size=4px>多致乘忤。</font><font size=4px color="#009090"><font size=4px>〔忤，五故翻。〕</font></font><font size=4px>操以融名重天下，外相容忍而內甚嫌之。融又上書，「宜準古王畿之制，千里寰內不以封建諸侯。」操疑融所論建漸廣，益憚之。</font><font size=4px color="#009090"><font size=4px>〔周禮，方千里曰國畿，其外方五百里曰侯畿。鄭玄曰：畿，限也。千里寰內不以封建，則操不可以居鄴矣，故憚之。〕</font></font><font size=4px>融與郗慮有隙，慮承操風旨，構成其罪，令丞相軍謀祭酒路粹</font><font size=4px color="#009090"><font size=4px>〔軍師祭酒、軍謀祭酒，皆操所置。〕</font></font><font size=4px>奏：「融昔在北海，</font><font size=4px color="#009090"><font size=4px>〔建安初，融為北 海相。〕</font></font><font size=4px>見王室不靜，而招合徒眾，欲規不軌。及與孫爟使語，謗乩朝廷。</font><font size=4px color="#009090"><font size=4px>〔使，疏吏翻。〕</font></font><font size=4px>又，前與白衣禰衡跌蕩放言，</font><font size=4px color="#009090"><font size=4px>〔賢曰：跌蕩，無儀檢也。放，縱也。 禰，乃禮翻。〕</font></font><font size=4px>更相贊揚。</font><font size=4px color="#009090"><font size=4px>〔更，工衡翻。〕</font></font><font size=4px>衡謂融曰『仲尼不死』，融答『顏回復生』，</font><font size=4px color="#009090"><font size=4px>〔復，扶又翻。〕</font></font><font size=4px>大逆不道，宜極重誅。」操遂收融，并其妻子皆殺之。

 　　初，京兆脂習與融善，</font><font size=4px color="#009090"><font size=4px>〔脂，姓也。魏略：脂習，字元升，後為中大夫。〕</font></font><font size=4px>每戒融剛直太過，必罹世患。及融死，許下莫敢收者。習往撫尸曰：「文舉舍我死，</font><font size=4px color="#009090"><font size=4px>〔孔融，字文舉。舍，讀曰捨。〕</font></font><font size=4px>吾何用生為！」操收習，欲殺之，既而赦之。

 　　初，劉表二子，琦、琮。</font><font size=4px color="#009090"><font size=4px>〔琦，渠宜翻。琮，徂宗翻。〕</font></font><font size=4px>外甥張允並得幸於表，日相與毀琦而譽琮。</font><font size=4px color="#009090"><font size=4px>〔譽，音余。〕</font></font><font size=4px>琦不自寧，與諸葛亮謀自安之術，亮不對。後乃共升高樓，因令去梯。</font><font size=4px color="#009090"><font size=4px>〔去羌呂翻。〕</font></font><font size=4px>謂亮曰：「今日上不至天，下不至也，言出子口，而入吾耳，可以言未﹖」亮曰：「君不見申生在內而危，重耳居外而安乎﹖」</font><font size=4px color="#009090"><font size=4px>〔申生，晉獻公之太子，為驪姬所譖，自縊而死。重耳，申生之弟，懼驪姬之讒，出奔。獻公卒後，重耳入，是為文公，遂為霸主。重，直龍翻。〕</font></font><font size=4px>琦意感悟，陰規出計。會黃祖死，琦求代其任，表乃以琦為江夏太守。</font><font size=4px color="#009090"><font size=4px>〔夏，戶雅翻。〕</font></font><font size=4px>表病甚，琦歸省疾。</font><font size=4px color="#009090"><font size=4px>〔省，悉景翻。〕</font></font><font size=4px>瑁、允恐其見表而父子相感，更有託後之意，乃謂琦曰：「將軍命君撫臨江夏，其任至重；今釋眾擅來，必見譴怒。傷親之歡，重增其疾，</font><font size=4px color="#009090"><font size=4px>〔重，直用翻。〕</font></font><font size=4px>非孝敬之道也。」遂遏于戶外，使不得見，琦流弟而去。表卒，瑁、允等遂以琮為嗣。琮以侯印授琦，琦怒，投之地，將因奔喪作難。</font><font size=4px color="#009090"><font size=4px>〔難，乃旦翻。〕</font></font><font size=4px>會曹操軍至，琦奔江南。</font><font size=4px color="#009090"><font size=4px>〔按劉備敗於當陽，濟沔與琦會，然後俱到夏口。琦奔江南，在劉琮降後。史究其終言之。〕</font></font><font size=4px>

 　　章陵太守蒯越</font><font size=4px color="#009090"><font size=4px>〔四親圍廟在章陵，時以為郡，置也。〕</font></font><font size=4px>及東曹掾傅巽等勸劉琮降操，</font><font size=4px color="#009090"><font size=4px>〔降，戶江翻；下同。〕</font></font><font size=4px>曰：「逆順有大體，強弱有定勢。以人臣而拒人主，逆道也；以新造之楚而禦中國，必危也；以劉備而敵曹公，不當也。</font><font size=4px color="#009090"><font size=4px>〔當，如字，言不敵也。〕</font></font><font size=4px>三者皆短，將何以待敵﹖且將軍自料何如劉備﹖若備不足禦曹公，則雖全楚不能以自存也；若足禦曹公，則備不為將軍之也。」琮從之。</font><font size=4px color="#009090"><font size=4px>〔考異曰：范書、陳志表傳皆云韓嵩亦說琮降。按嵩時被囚，必不預謀。〕</font></font><font size=4px>九月，操至新野，琮遂舉州降，以節迎操。</font><font size=4px color="#009090"><font size=4px>〔節，漢節也。琮父表受之於漢。〕</font></font><font size=4px>諸將皆疑其詐，婁圭曰：「天下擾援，</font><span class="h"><font size=4px>【章：甲十一行本下「擾」字作「攘」；乙十一行本同。】</font></font><font size=4px>各貪王命以自重，今以節來，是必至誠。」操遂進兵。

 　　時劉備屯樊，</font><font size=4px color="#009090"><font size=4px>〔樊城，在襄陽東，北臨漢水，周大夫樊仲山甫之邑也；唐為襄州安養縣。〕</font></font><font size=4px>琮不敢告備。備久之乃覺，遺所親問琮，琮令官屬宋忠詣備宣旨。時曹操已在宛，備乃大驚駭，謂忠曰：「卿諸人作事如此，不早相語，</font><font size=4px color="#009090"><font size=4px>〔語，牛倨翻。〕</font></font><font size=4px>今禍至方告我，不亦太劇乎！」</font><font size=4px color="#009090"><font size=4px>〔劇，甚也。〕</font></font><font size=4px>引刀向忠曰：「今斷卿頭，</font><font size=4px color="#009090"><font size=4px>〔斷，丁管反。〕</font></font><font size=4px>不足以解忿，亦恥丈夫臨別復殺卿輩！」</font><font size=4px color="#009090"><font size=4px>〔復，扶又翻。〕</font></font><font size=4px>遣忠去。乃呼部曲共議，或勸備攻琮，荊州可得。備曰：「劉荊州臨亡託我以孤，遺，</font><font size=4px color="#009090"><font size=4px>〔無父曰孤。遺，棄也；言父母棄之而去，故曰孤遺。今人謂孤狎無所依仰者為孤遺。〕</font></font><font size=4px>背信自濟，</font><font size=4px color="#009090"><font size=4px>〔背，蒲妹翻。〕</font></font><font size=4px>吾所不為，死何面目以見 劉荊州乎！」備將其眾去，過襄陽，</font><font size=4px color="#009090"><font size=4px>〔將，即亮翻。過，工禾翻；下同。〕</font></font><font size=4px>駐馬呼琮；琮懼，不能起。琮左右及荊州人多歸備。備過辭表墓，涕泣而去。比到當陽， </font><font size=4px color="#009090"><font size=4px>〔比，必寐翻。當陽縣，屬南郡。〕</font></font><font size=4px>使會江陵。或謂備曰：「宜速行保江陵，</font><font size=4px color="#009090"><font size=4px>〔江陵，南郡治所。〕</font></font><font size=4px>今雖擁大眾，被甲者少，</font><font size=4px color="#009090"><font size=4px>〔被，皮義翻。少，詩沼翻。〕</font></font><font size=4px>若曹公 兵至，何以拒之！」備曰：「夫濟大事必以人為本，今人歸吾，吾何忍棄去！」

 　　習鑿齒論曰：劉玄德雖顛沛險難而信義愈明，</font><font size=4px color="#009090"><font size=4px>〔顛沛，猶言顛仆。難，乃旦翻。〕</font></font><font size=4px>勢偪事危而言不失道。追景升之顧，則情感三軍；戀走義之士，則甘與同敗。終濟大業，不亦宜乎！。

 　　劉琮將王威說琮曰：「說，輸芮翻。〕「曹操聞將軍既降，劉備已走，必懈弛無備，輕行單進。若給威奇兵數千，徼之於險，操可獲也。</font><font size=4px color="#009090"><font size=4px>〔徼，一遙翻。〕</font></font><font size=4px>獲操，即威震四海，非徒保守今日而已。」琮不納。</font><font size=4px color="#009090"><font size=4px>〔使琮用威言，操其殆哉！〕</font></font><font size=4px>

 　　操以江陵有軍實，</font><font size=4px color="#009090"><font size=4px>〔軍實，糧儲、器械之類。〕</font></font><font size=4px>恐劉備據之，乃釋輜重，</font><font size=4px color="#009090"><font size=4px>〔重，直用翻。〕</font></font><font size=4px>輕軍到襄陽。聞備已過，操將精騎五千急追之，一日一夜行三百餘里，及於當陽之長坂。</font><font size=4px color="#009090"><font size=4px>〔當陽長坂，在今荊門軍當陽縣東南百二十里。盛弘之荊州記云：當陽縣東有櫟林長坂。宋白曰：漢當陽舊城，在今縣北。春秋傳：楚伐麇。潁容釋例曰：麇，當陽也。孔穎達曰：陂者曰坂。陂，彼寄翻，又普羅翻。李巡曰：陂者，謂高峰山陂。〕</font></font><font size=4px>備棄妻子，與諸葛亮、張飛、趙雲等數十騎走，操大獲其人眾輜重。

 　　徐庶母為操所獲，庶辭備，指其心曰：「本欲與將軍共圖王霸之業者，以此方寸之地也。今已失老母，方寸亂矣，無益於事，請從此別。」遂詣操。

 　　張飛將二十騎拒後，</font><font size=4px color="#009090"><font size=4px>〔拒後，即古之殿也。〕</font></font><font size=4px>飛據水斷橋，</font><font size=4px color="#009090"><font size=4px>〔斷，丁管翻。〕</font></font><font size=4px>瞋目橫矛曰：「身是張益德也，</font><font size=4px color="#009090"><font size=4px>〔瞋，七人翻。自此迄于梁、陳，士大夫率自謂曰「身」。張飛，字益德。〕</font></font><font size=4px>可來共決死！」操兵無敢近者。</font><font size=4px color="#009090"><font size=4px>〔近，其靳翻；下同。〕</font></font><font size=4px>

 　　或謂備：「趙雲已北走。」備以手戟擿之曰：「子龍不棄我走也。」</font><font size=4px color="#009090"><font size=4px>〔擿，讀與擲同。趙雲，字子龍。〕</font></font><font size=4px>頃之，雲身抱備子禪，與關羽船會，得濟沔，遇劉琦眾萬餘人，與俱到夏口。

 　　曹操進軍江陵，以劉琮為青州刺史，封列侯，并蒯越等，侯者凡十五人。釋嵩之囚，</font><font size=4px color="#009090"><font size=4px>〔囚韓嵩，事見六十三卷建安四年。〕</font></font><font size=4px>待以交友之禮，使條品州人優劣，皆擢而用之。以嵩為大源臚，蒯越為光祿勳，劉先為尚書，鄧羲為侍中。

 　　荊州大將南陽文聘別屯在外，琮之降也，呼聘，欲與俱。聘曰：「聘不能全州，當待罪而已！」操濟漢，</font><font size=4px color="#009090"><font size=4px>〔漢，即沔也。漢書地理志註曰：東漢水受氏道水，一名沔，過江夏謂之夏水，入江。如淳曰：漢中人謂漢水為沔水。師古曰：漢上曰沔。祝穆曰：天下之大川，以漢名者二，班固謂之東漢、西漢，而黎州之漢水源於飛越嶺者，不與焉。固之所謂東漢，則禹貢之漾漢；其源出於今興元之西縣嶓冢山，逕洋、金、房、均、襄、郢，復至漢陽入江者是也。西漢則蘇代所謂：「漢中之甲，輕舟出於巴，乘夏水下漢，四日而至五渚」者。其源出於西和州徼外，徑階、沔州與嘉陵水會，俗謂之西漢，又徑大安軍、利、劍、閬、果、合，與涪水會，至渝州入江。〕</font></font><font size=4px>聘乃詣操。操曰：「來何遲邪﹖」聘曰：「先日不能輔弼劉荊州以奉國家；荊州雖沒，常願據守漢川，保全土境。生不負於孤弱，死無愧於地下，而計不在己，以至於此，實懷悲凓，無顏早見耳！」遂歔欷流涕。</font><font size=4px color="#009090"><font size=4px>〔歔，音虛。欷，許既翻，又音希。〕</font></font><font size=4px>操為之愴然，</font><font size=4px color="#009090"><font size=4px>〔為，于偽翻。愴，七亮翻。〕</font></font><font size=4px>字謂之曰：「仲業，</font><font size=4px color="#009090"><font size=4px>〔文聘，字仲業。〕</font></font><font size=4px>卿真忠臣也。」厚禮待之，使統本兵，為江夏太守。

 　　初，袁紹在冀州，遣使迎汝南士大夫。西平和洽，</font><font size=4px color="#009090"><font size=4px>〔姓譜：和，本羲和之後，一云卞和之後。〕</font></font><font size=4px>以為冀州土平民強，英傑所利，</font><span class="h"><font size=4px>【章：甲十一行本「利」下有「四戰之地」四字；乙十一行本同。】</font></font><font size=4px>不如荊州土險民弱，易依倚也，</font><font size=4px color="#009090"><font size=4px>〔易，以豉翻。〕</font></font><font size=4px>遂從劉表。表以上客待之。洽曰：「所以不從本初，辟爭地也。</font><font size=4px color="#009090"><font size=4px>〔辟，讀曰避。〕</font></font><font size=4px>昏世之主，不可黷近，</font><font size=4px color="#009090"><font size=4px>〔近，其靳翻。〕</font></font><font size=4px>久而不去，讒慝將興。」遂南之武陵。表辟南陽劉望之為從事，而其友二人皆以讒毀為表所誅，望之又以正諫不合，投傳告歸。</font><font size=4px color="#009090"><font size=4px>〔傳，株戀翻。〕</font></font><font size=4px>望之弟廙謂望之曰：</font><font size=4px color="#009090"><font size=4px>〔廙，逸職翻，又羊至翻。〕</font></font><font size=4px>「趙殺鳴犢，仲尼回輪。</font><font size=4px color="#009090"><font size=4px>〔史記：孔子將西見趙簡子，至河而聞竇鳴犢、舜華之死，臨河而歎曰：「丘之不濟，命也夫！」子貢進曰：「可謂也﹖」孔子曰：「竇鳴犢、舜華，晉之賢大夫也。趙簡子未得志之時，須此兩人而後從政。丘聞之：刳胎殺夭，則麒麟不至；竭澤而漁，則蛟龍不合陰陽；覆巢毀卵，則鳳凰不翔。何則﹖君子諱傷其類。夫鳥獸之於不義也，尚知避之，而況乎丘哉！」乃還。〕</font></font><font size=4px>今兄既不能法柳下惠和光同應於內，</font><font size=4px color="#009090"><font size=4px>〔柳下惠為士師，三黜而不去。孟子曰：柳下惠不羞汙君，不卑小官，遺佚而不怨，阨窮而不憫。故曰：爾為爾，我為我，雖袒裼裸裎於我側，爾焉能浼我哉！故由由然與之偕而不自失焉。所謂和光同塵也。〕</font></font><font size=4px>則宜模范蠡遷化於外，謂范蠡去越而扁舟五潮，卒居於陶，隨其所遷而自為變化也。〕坐而自絕於時，殆不可也。」望之不從，尋復見害，</font><font size=4px color="#009090"><font size=4px>〔復，扶又翻。〕</font></font><font size=4px>廙奔揚州。南陽韓暨避袁術之命，徙居山都山。劉表又辟之，遂遁居孱陵。</font><font size=4px color="#009090"><font size=4px>〔山都山，在南陽郡山都縣。屬武陵郡，後劉備改曰公安。賢曰：孱陵故城，在今荊州公安縣西南。孱，音士顏翻。〕</font></font><font size=4px>表深恨之，暨懼，應命，除宜城長。河東裴潛亦為表所禮重，潛私謂王暢之子</font><span class="h"><font size=4px>【張：「子」作「孫。」】</font></font><font size=4px>粲及河內司馬芝曰：「劉牧非霸王之才，</font><font size=4px color="#009090"><font size=4px>〔王，于況翻。〕</font></font><font size=4px>乃欲西伯自處，</font><font size=4px color="#009090"><font size=4px>〔處，昌呂翻。〕</font></font><font size=4px>其敗無日矣！」遂南適長沙。於是操以暨為丞相士曹屬，</font><font size=4px color="#009090"><font size=4px>〔丞相府有戶曹、賊曹、兵曹、鎧曹、士曹掾、屬各一人；兵、鎧、士三曹，蓋操所置也。〕</font></font><font size=4px>潛參丞相軍事，</font><font size=4px color="#009090"><font size=4px>〔時方用兵，故丞相府置參軍事。職官分紀，漢三公府有參軍事。蓋亦謂此時所置耳。〕</font></font><font size=4px>洽、廙、粲皆為掾屬，</font><font size=4px color="#009090"><font size=4px>〔漢公府並有掾、屬，東西曹掾比四百石，餘曹比三百石，其屬比二百石。三公為天子之股肱，掾、屬則三公之喉舌，魏、晉置，多者或數十人。〕</font></font><font size=4px>芝為菅令，</font><font size=4px color="#009090"><font size=4px>〔菅縣，屬濟南郡。應劭曰：菅，音姦。考異曰：粲傳曰：太祖置酒漢濱，粲奉觴賀云云。按操恐劉備據江陵，至襄陽即過，日行三百里，引用名士，皆至江陵後所為，不得更置酒漢濱，恐誤。〕</font></font><font size=4px>從人望也。

 　　冬，十月，癸未朔，日有食之。

 　　初，魯肅聞劉表卒，言於孫權曰：「荊州與國鄰接，江山險固，沃野萬里，士民殷富，若據而有之，此帝王之資 也。今劉表新亡，二子不協，軍中諸將，各有彼此。</font><font size=4px color="#009090"><font size=4px>〔謂有附琦者，有附琮者。〕</font></font><font size=4px>劉備天下梟雄，與操有隙，</font><font size=4px color="#009090"><font size=4px>〔梟，堅堯翻。前書張良曰：「九江王布，楚梟將。」 師古曰：梟，言最勇健也。有隙，謂備欲殺操不遂也。〕</font></font><font size=4px>寄寓於表，表惡其能而不能用也。</font><font size=4px color="#009090"><font size=4px>〔惡，烏路翻。〕</font></font><font size=4px>若備與彼協心，上下齊同，則宜撫安，與結盟好； </font><font size=4px color="#009090"><font size=4px>〔好，呼到翻。〕</font></font><font size=4px>如有難違，</font><font size=4px color="#009090"><font size=4px>〔離違，言人有離心，互相違異也。〕</font></font><font size=4px>宜別圖之，以濟大事。肅請得奉命弔表二子，并慰勞其軍中用事者，及說備使撫表眾，</font><font size=4px color="#009090"><font size=4px>〔勞，力到翻。說，輸芮翻，下同。〕</font></font><font size=4px>同心一意，共治曹操，</font><font size=4px color="#009090"><font size=4px>〔治，直之翻。〕</font></font><font size=4px>備必喜而從命。如其克諧，天下可定也。今不速往，恐為操所先。」權即遣肅行。

 　　到夏口，聞操已向荊州，晨夜兼道，比至南郡，</font><font size=4px color="#009090"><font size=4px>〔比，必寐翻。〕</font></font><font size=4px>而琮已降，備南走，肅徑迎之，與備會於當陽長坂。肅宣權旨，論天下事勢，致殷勤之意。且問備曰：「豫州今欲何至﹖」</font><font size=4px color="#009090"><font size=4px>〔備先為豫州牧，故以稱之。〕</font></font><font size=4px>備曰：「與蒼梧太守吳巨有舊，欲往投之。」肅曰：「孫討虜聰明仁惠，敬賢禮士，江表英豪，咸歸附之，</font><font size=4px color="#009090"><font size=4px>〔曹操表權為討虜將軍，故稱之。〕</font></font><font size=4px>已據有六郡，兵精糧多，足以立事。今為君計，莫若遣腹心自結於東，以共濟世業，</font><font size=4px color="#009090"><font size=4px>〔荊州在西，吳在東。世業，猶言世事也。〕</font></font><font size=4px>而欲投吳巨；巨是凡人，偏在遠郡，行將為人所併，豈足託乎！」備甚悅。肅又謂諸葛亮曰：「我，子瑜友也。」即共定交。子瑜者，亮兄瑾也，</font><font size=4px color="#009090"><font size=4px>〔諸葛瑾，字子瑜。瑾，渠吝翻。〕</font></font><font size=4px>避亂江東，為孫權長史。備用肅計，進住鄂縣之樊口。</font><font size=4px color="#009090"><font size=4px>〔住，止軍也。水經註：江水過鄂縣北而東流，右得樊口；樊山下寒溪水所注也。陵游曰：黃州與樊口正相對。郡國志，鄂縣，屬江夏郡。孫策破黃祖於此，改曰武昌。今壽昌軍是也。通鑑以為孫權所改。〕</font></font><font size=4px>

 　　曹操自江陵將順江東下。諸葛亮謂劉備曰：「事急矣，請奉命求救於孫將軍。」遂與魯肅俱詣孫權。亮見權於柴桑，</font><font size=4px color="#009090"><font size=4px>〔柴桑縣，屬豫章郡。晉置尋陽郡於江南，即 此柴桑縣地也。今江州德化縣西南九十里有柴桑山。〕</font></font><font size=4px>說權曰：</font><font size=4px color="#009090"><font size=4px>〔說，式芮翻。〕</font></font><font size=4px>「海內大亂，將軍起兵江東，劉豫州收眾漢南，與曹操共爭天下。今操芟夷大難， 略已平矣，</font><font size=4px color="#009090"><font size=4px>〔杜預曰：芟，刈也；夷，殺也。芟，所銜翻。難，乃旦翻；下同。〕</font></font><font size=4px>遂破荊州，威震四海。英雄無用武之地，故豫州遁逃至此，願將軍量力而處之！</font><font size=4px color="#009090"><font size=4px>〔量，音良。處，昌呂翻。〕</font></font><font size=4px>若能以吳、越之眾與中國抗衡，</font><font size=4px color="#009090"><font size=4px>〔衡以取平。上下相當無所卑屈曰抗。〕</font></font><font size=4px>不如早與之絕；若不能，何不按兵束甲，北面而事之！今將軍以託服從之名而內懷猶豫之計，事急而不斷，</font><font size=4px color="#009090"><font size=4px>〔斷，丁亂翻。〕</font></font><font size=4px>禍至無日矣。」權曰：「苟如君言，劉豫州何不遂事之乎﹖」亮曰：「田橫，齊之壯士耳，猶守義不辱；</font><font size=4px color="#009090"><font size=4px>〔事見十一卷漢高帝五年。〕</font></font><font size=4px>況劉豫州王室之冑，</font><font size=4px color="#009090"><font size=4px>〔冑，系也。〕</font></font><font size=4px>英才蓋世，眾士慕仰，若水之歸海。若事之不濟，此乃天也，安能復為之下乎！」</font><font size=4px color="#009090"><font size=4px>〔復，扶又翻。〕</font></font><font size=4px>權勃然曰：</font><font size=4px color="#009090"><font size=4px>〔勃然，作色慍怒也。〕</font></font><font size=4px>「吾不能舉全吳之地，十萬之眾，受制於人。吾計決矣！非劉豫州莫可以當曹操者；然豫州新敗之後，安能抗此難乎﹖」</font><font size=4px color="#009090"><font size=4px>〔難，乃旦翻。〕</font></font><font size=4px>亮曰：「豫州軍雖敗於長坂，今戰士還者及關羽水軍精甲萬人，劉琦合江夏戰士亦不下萬人。曹操之眾，遠來疲敝，聞追豫州，輕騎一日一夜行三百餘里，此所謂『強弩之末勢不能穿魯縞』者也。</font><font size=4px color="#009090"><font size=4px>〔前書韓安國曰：衝風之衰，不能起毛羽；強弩之末，力不能入魯縞。師古註曰：縞，素也。曲阜之地，俗善作之，尤為輕細，故以取喻也。〕</font></font><font size=4px>故兵法忌之，曰『必蹶上將軍』。</font><font size=4px color="#009090"><font size=4px>〔兵法：百里而趨利者，蹶上將。〕</font></font><font size=4px>且北方之人，不習水戰；又，荊州之民附操者，偪兵勢耳，非心服也。今將軍誠能命猛將統兵數萬，與豫州協規同力，破操軍必矣。操軍破，必北還；如此，則荊、吳之勢強，鼎足之形成矣。</font><font size=4px color="#009090"><font size=4px>〔荊，謂備；吳，謂權。鼎足之形，謂三分天下也。〕</font></font><font size=4px>成敗之機，在於今日！」權大悅，與其群下謀之。

 　　是時，曹操遺權書曰：</font><font size=4px color="#009090"><font size=4px>〔遺，于季翻。〕</font></font><font size=4px>「近者奉辭伐罪。旌麾南指，劉琮束手。今治水軍八十萬眾，方與將軍會獵於吳。」</font><font size=4px color="#009090"><font size=4px>〔治，直之翻。〕</font></font><font size=4px>權以示臣</font><span class="h"><font size=4px>【章：甲十一行本「臣」作「群」；乙十一行本同；孔本同。】</font></font><font size=4px>下，莫不響震失色。長史張昭等曰：「曹公，豺虎也，挾天子以征四方，動以朝廷為辭；今日拒之，事更不順。且將軍大勢可以拒操者，長江也；今操得荊州，奄有其地，劉表治水軍，蒙衝鬬艦乃以千數，</font><font size=4px color="#009090"><font size=4px>〔杜佑曰：蒙衝，以生牛皮蒙船覆背，兩廂開掣棹孔，左右有弩窗、矛穴，敵不得近，矢石不能敗。此不用大船，務於速疾，乘人之所不及，非戰之船也。鬬艦，船上設女牆，可高三尺，牆下開製棹孔。船內五尺，又建棚，與女牆齊。棚上又建女，重列戰敵。上無覆背，前後左右樹牙旗、幟旛、金豉此戰船也。艦，戶黯翻。〕</font></font><font size=4px>操悉捊以沿江，兼有步兵，水陵俱下，此為長江之險已與莪共之矣，而勢力眾寡又不可諭。愚謂大計不如迎之。」魯獨不言。權起更衣，</font><font size=4px color="#009090"><font size=4px>〔更，工衡翻。〕</font></font><font size=4px>肅追於宇下。</font><font size=4px color="#009090"><font size=4px>〔韓詩曰：屋当為宇。陸德明曰：屋四垂為宇；又隤下曰宇。考工記曰：宇欲卑。〕</font></font><font size=4px>權知其意，執肅手曰：「卿欲何言﹖」肅曰：「向察眾人之議，專欲誤將軍，不足與圖大事。今肅可迎操耳，如將軍不可也。何以言之﹖今肅迎操，操當以肅還付鄉黨，品其名位，猶不失下曹從事，</font><font size=4px color="#009090"><font size=4px>〔下曹從事，諸曹從事之最下者。〕</font></font><font size=4px>乘犢車，</font><font size=4px color="#009090"><font size=4px>〔晉志曰：犢車，牛車也。古之貴者不乘牛車。漢武帝推恩之末，諸侯寡弱，貧者至乘牛車。其後稍貴之。自靈、獻以來，天子至士，遂為常乘。〕</font></font><font size=4px>從吏卒，交游士林，</font><font size=4px color="#009090"><font size=4px>〔士林，多士之林；謂京邑大都，四方賢士所聚也。〕</font></font><font size=4px>累官故不失州郡也。將軍迎操，欲安所歸乎﹖願早定大計，莫用眾人之議也！」權歎息曰：「諸人持議，甚失孤望。今卿廓開大計，正與孤同。」

 　　時周瑜受使至番陽，肅勸權召瑜還。</font><font size=4px color="#009090"><font size=4px>〔倒已受命出使，蓋行未遠也。使，疏吏翻。番，蒲何翻。〕</font></font><font size=4px>瑜至，謂權曰：「操雖託名漢相，其實漢賊也。</font><font size=4px color="#009090"><font size=4px>〔相，息亮翻。〕</font></font><font size=4px>將軍以神武雄才，兼使父兄之烈，割據江東，地方數千里，兵精足用，英雄樂業，</font><font size=4px color="#009090"><font size=4px>〔英雄之士猶樂其業，言無他志也。樂，音洛。〕</font></font><font size=4px>當橫行天下，為漢家除殘去穢；</font><font size=4px color="#009090"><font size=4px>〔為，于偽翻。去，羌呂翻。〕</font></font><font size=4px>況操自送死，而可迎之邪！請為將軍籌之：</font><font size=4px color="#009090"><font size=4px>〔為，于偽翻：下保為同。〕</font></font><font size=4px>今北土未平，馬超、韓遂尚在關西，為操後患；而操舍鞍馬，使舟楫，與吳、越爭衡。</font><font size=4px color="#009090"><font size=4px>〔舍，讀曰捨。北人便於鞍馬，南人便於舟楫；言操舍而就所短。〕</font></font><font size=4px>今又盛寒，馬無草，</font><font size=4px color="#009090"><font size=4px>〔說文曰：禾莖為笹，音工老翻。〕</font></font><font size=4px>驅中國士眾遠涉江湖之間，不習水土，必生疾病。此數者用兵之患也，而操皆冒行之，將軍禽操，宜在今日。瑜請得精兵數萬人，進住夏口，</font><font size=4px color="#009090"><font size=4px>〔前書地理志曰：夏水過江夏郡入江水。水經註曰：黃鵠山，東北對夏口城，亦沙羡縣治。蓋齊、梁之魯山城，今之漢陽軍，即其地；所謂漢口也。祝穆曰：夏口，一名魯口。似指漢水之口。然何尚之云：夏口，在荊江之中，正對沔口。而章懷太子亦謂夏口戌在鄂州。故唐史皆指鄂州為夏口。蓋本在江北，自孫權取對岸夏口之名以名之，而江北之名始晦。〕</font></font><font size=4px>保為將軍破之！」權曰：「老賊欲廢漢自立久矣，徒忌二袁、呂布、劉表與孤耳；今數雄已滅，惟孤尚存。孤與老賊勢不兩立，君言當擊，甚與孤合，此天以君授孤也。」因拔刀斫前奏案曰：「諸將吏敢復有言當迎操者，與此案同！」</font><font size=4px color="#009090"><font size=4px>〔言欲斬之也。復，扶又翻。〕</font></font><font size=4px>乃罷會。

 　　是夜，瑜復見權曰：「諸人徒見操書言水步八十萬而各恐懾，不復料其虛實，便開此議，甚無謂也。</font><font size=4px color="#009090"><font size=4px>〔謂迎操之議也。懾，之涉翻。〕</font></font><font size=4px>今以實校之，彼所將中國人不過十五六萬，且已久疲；</font><font size=4px color="#009090"><font size=4px>〔將，即亮翻。〕</font></font><font size=4px>所得表眾亦極七八萬耳，尚懷孤疑。夫以疲病之卒御狐疑之眾，</font><font size=4px color="#009090"><font size=4px>〔言新附之人，心懷孩疑，未能出死命而為之力戰也。〕</font></font><font size=4px>眾數雖多，甚未足畏。瑜得精兵五萬，自足制之，願將軍勿慮！」權撫其背曰：「公瑾，卿言至此，甚合孤心。子布、元表諸人，</font><font size=4px color="#009090"><font size=4px>〔秦松，字文表，元，恐當作「文」。〕</font></font><font size=4px>各顧妻子，挾持私慮，深失所望；獨卿與子敬與孤同耳，</font><font size=4px color="#009090"><font size=4px>〔魯肅，字子敬。〕</font></font><font size=4px>此天以卿二人贊孤也。五萬兵難卒合，</font><font size=4px color="#009090"><font size=4px>〔卒，讀曰猝。〕</font></font><font size=4px>已選三萬人，船糧戰具俱辦。卿與子敬、程公</font><font size=4px color="#009090"><font size=4px>〔程公，程普也；時江東諸將，普年最長，人皆呼程公。〕</font></font><font size=4px>便在前發，孤當續發人眾；多載資糧，為卿後援。卿能辦之者誠決，</font><font size=4px color="#009090"><font size=4px>〔謂能辦操，則誠為能決勝也。〕</font></font><font size=4px>邂逅不如意，</font><font size=4px color="#009090"><font size=4px>〔不期而會曰邂逅，謂兵之勝負，或有不如本心之所期者也。〕</font></font><font size=4px>便還就孤，孤當與孟德決之。」遂以周瑜、程普為左右督，將兵與備并力逆操；</font><font size=4px color="#009090"><font size=4px>〔將，即亮翻。〕</font></font><font size=4px>以魯肅為贊軍校尉，</font><font size=4px color="#009090"><font size=4px>〔使之贊軍謀，因以為官稱。〕</font></font><font size=4px>助畫方略。

 　　劉備在樊口，日遣邏吏於水次候望權軍。</font><font size=4px color="#009090"><font size=4px>〔邏，郎佐翻，巡也。〕</font></font><font size=4px>吏望見瑜船，馳往白備，備遣人慰勞之。</font><font size=4px color="#009090"><font size=4px>〔勞，力到翻。〕</font></font><font size=4px>瑜曰：「有軍任，不可得委署；</font><font size=4px color="#009090"><font size=4px>〔委，棄也。置也。〕</font></font><font size=4px>儻能屈威，</font><font size=4px color="#009090"><font size=4px>〔謂能自屈其威而來見。〕</font></font><font size=4px>誠副其所望。」備乃乘單舸往見瑜曰：「今拒曹公，深為得計。戰卒有幾﹖」舸，古我翻。幾，居豈翻。〕瑜曰：「三萬人。」備曰：「恨少。」</font><font size=4px color="#009090"><font size=4px>〔少，詩沼翻。〕</font></font><font size=4px>瑜曰：「此自足用，豫州但觀瑜破之。」備欲呼魯肅等共會語，瑜曰：「受命不得妄委署；若欲見子敬，可別過之。」</font><font size=4px color="#009090"><font size=4px>〔過，音戈。詩云：不我過。杜甫詩：吟詩許見過。皆從平聲。〕</font></font><font size=4px>備深愧喜。</font><font size=4px color="#009090"><font size=4px>〔愧者，自愧呼肅之非；喜者，喜瑜之整也。〕</font></font><font size=4px>

 　　進，與操遇於赤壁。</font><font size=4px color="#009090"><font size=4px>〔水經註：江水自沙羨而東，右逕赤壁山北。郡縣志赤壁山，在蒲圻西百三十里，北岸烏林，與赤壁相對，即周瑜用黃蓋策焚曹公船處。杜佑曰：赤壁，在鄂州蒲圻縣。武昌志曰：曹操自江陵追劉備至巴丘，遂至赤壁，遇周瑜兵，大敗，取華容道歸。赤壁山，在今嘉魚縣，對江北之烏林。巴丘，今巴陵；華容，今石首也。黃州赤壁非是。今之華容縣，則晉之安南縣也。〕</font></font><font size=4px>

 　　時操軍眾，已有疾疫。初一交戰，操軍不利，引次江北。瑜等在南岸，瑜部將黃蓋曰：「今寇眾我寡，難與持久。操軍方連船艦，首尾相接，可燒而走也。」乃取蒙衝鬬艦十艘，</font><font size=4px color="#009090"><font size=4px>〔艘，蘇曹翻，船之總名。〕</font></font><font size=4px>載燥荻、枯柴，灌油其中，裹以帷幕，上建旌旗，豫備走舸，繫於其尾。</font><font size=4px color="#009090"><font size=4px>〔杜佑曰：走舸，舷上立女牆，置棹夫多，戰卒少，皆選勇力精兌者，往返如飛鷗，乘人之所不及。金鼓旗幟，列之於上，此戰船也。〕</font></font><font size=4px>先以書遺操，</font><font size=4px color="#009090"><font size=4px>〔遺，于季翻。〕</font></font><font size=4px>詐云欲降。</font><font size=4px color="#009090"><font size=4px>〔降，戶江翻；下同。〕</font></font><font size=4px>時東南風急，蓋以十艦最著前，</font><font size=4px color="#009090"><font size=4px>〔著，直略翻。〕</font></font><font size=4px>中江舉帆，餘船以次俱進。操軍吏士皆出營立觀，指言蓋降。去北軍二里餘，同時發火，火烈風猛，船往如箭，燒盡北船，延及岸上營落。頃之，煙炎張天，</font><font size=4px color="#009090"><font size=4px>〔炎，與燄同，以贍 翻。張，知亮翻。〕</font></font><font size=4px>人馬燒溺死者甚眾。瑜等率輕兌繼其後，雷鼓大震，</font><span class="h"><font size=4px>【章：甲十一行本「震」作「進」；乙十一行本同；孔本同。】</font></font><font size=4px></font><font size=4px color="#009090"><font size=4px>〔雷，盧對翻，疾擊鼓 也。〕</font></font><font size=4px>北軍大壞。操引軍從華容道步走，</font><font size=4px color="#009090"><font size=4px>〔華容縣，屬南郡；從此道可至華容縣也。杜佑曰：古華容，在竟陵郡監利縣。〕</font></font><font size=4px>遇泥濘，道不通，</font><font size=4px color="#009090"><font size=4px>〔濘，乃定翻。〕</font></font><font size=4px>天又 大風，悉使羸兵負草填之，騎乃得過。羸兵為人馬所蹈藉，陷泥中，死者甚眾。</font><font size=4px color="#009090"><font size=4px>〔羸，倫為翻。〕</font></font><font size=4px>劉備、周瑜水陸並進，追操至南郡。時操軍兼以饑疫，死者太半。操乃留征南將軍曹仁、棋野將軍徐晃守江陵，</font><font size=4px color="#009090"><font size=4px>〔棋野大將軍，光武以命王常。〕</font></font><font size=4px>折衝將軍樂進守襄陽，</font><font size=4px color="#009090"><font size=4px>〔折衝將軍始此。〕</font></font><font size=4px>引軍北還。

 　　周瑜、程普將數萬眾，與曹仁隔江未戰。甘寧請先徑進取夷陵，往，即得其城，因入守之。益州將襲肅舉軍降，</font><font size=4px color="#009090"><font size=4px>〔先取夷陵，則與益州為鄰，故襲肅舉軍以降。襲，姓；肅，名。〕</font></font><font size=4px>周瑜表以肅兵益棋野中郎將呂蒙。</font><font size=4px color="#009090"><font size=4px>〔橫野，本將軍號，以資序未至，故為中郎將。〕</font></font><font size=4px>蒙盛稱「肅有膽用，且慕化遠來，於義宜益，不宜奪也。」權善其言，還肅兵。曹仁遣兵圍甘寧，寧困急，求救於周瑜，諸將以為兵少不足分，呂蒙謂周瑜、程普曰：「留凌公績於江陵，</font><font size=4px color="#009090"><font size=4px>〔凌統，字公績。〕</font></font><font size=4px>蒙與君行，解圍釋急，勢亦不久。蒙保公績能十日守也。」瑜從之，大破仁兵於夷陵，獲馬三百匹而還。於是將士形勢自倍，瑜乃渡江，屯北岸，與仁相拒。十二月，孫權自將圍合肥，</font><font size=4px color="#009090"><font size=4px>〔合肥，曹操置，揚州刺史治焉。時刺史已移治壽春。考異曰：魏志武紀，「十二月，權為備攻合肥。公自江陵征備，至巴丘，遣張喜救合肥。權聞喜至，乃走。公至赤壁與備戰，不利。」孫盛異同評曰：「按吳志，備先破公軍，然後權攻合肥，而此紀云，先攻合肥，後有赤壁之事，二者不同，吳志為是。」又陳矯傳云：「陳登為權所圍于匡奇，令矯求救於曹操。」而先賢行狀云：「登為策所圍。」按策始欲攻登，未濟江，已為許貢客所殺。吳書云：「權征合肥，命張昭別討匡奇。」於時陳矯已為曹仁長史。又陳登年三十六而卒，必已不在。不知登之被圍果在何時也。〕</font></font><font size=4px>使張昭攻九江之當塗，不克，</font><font size=4px color="#009090"><font size=4px>〔此古當塗縣也。〕</font></font><font size=4px>

 　　劉備表劉琦為荊州刺史，引兵南徇四郡，武陵太守金旋、長沙太守韓玄、桂陽太守趙範、零陵太守劉度皆降。廬江營帥雷緒部曲數萬口歸備。</font><font size=4px color="#009090"><font size=4px>〔帥，所類翻。〕</font></font><font size=4px>備以諸葛亮為軍師中郎將，</font><font size=4px color="#009090"><font size=4px>〔軍師，亦古將軍號。曹操初置軍師祭酒，而備置軍師中郎將，皆以一時軍事創置官名也。然軍師祭酒止決軍謀，中郎將則有兵柄。亮後又進軍師將軍。〕</font></font><font size=4px>使督零陵、桂陽、長沙三郡，調其賦稅以充軍實；</font><font size=4px color="#009090"><font size=4px>〔調，徒弔翻。〕</font></font><font size=4px>以偏將軍趙雲領桂陽太守。

 　　益州牧劉璋聞曹操克荊州，遣別駕張松致敬於操。松為人短小放蕩，然識達精果。操時已定荊州，走劉備，不復存錄松。</font><font size=4px color="#009090"><font size=4px>〔復，扶又翻。〕</font></font><font size=4px>主簿楊脩白操辟松，操不納；松以此怨，歸，勸劉璋絕操，與劉備相結，璋從之。</font><font size=4px color="#009090"><font size=4px>〔為後十六年璋迎備張本。〕</font></font><font size=4px>

 　　習鑿齒論曰：昔齊桓一矜其功而叛者九國；</font><font size=4px color="#009090"><font size=4px>〔公羊傳曰：葵丘之會，桓公震而矜之，叛者九國。〕</font></font><font size=4px>曹操暫自驕伐而天下三分。皆勤之於數十年之內而棄之於俯仰之頃，豈不惜乎!

 　　曹操追念田疇功，恨前聽其讓，</font><font size=4px color="#009090"><font size=4px>〔事見上十二年。〕</font></font><font size=4px>曰：「是成一人之志而虧王法大制也。」乃復以前爵封疇。</font><font size=4px color="#009090"><font size=4px>〔復，扶又翻；下同。〕</font></font><font size=4px>疇上疏陳誠，以死自誓。操不聽，欲引拜之，至于數四，終不受。有司劾疇：「狷介違道，苟立小節，宜免官加刑。」操下世子及大臣博議。</font><font size=4px color="#009090"><font size=4px>〔劾，戶概翻，又戶得翻。狷，吉縣翻。下，遐稼翻。〕</font></font><font size=4px>世子丕以「疇同於子文辭祿，</font><font size=4px color="#009090"><font size=4px>〔國語，鬬且曰：楚成王聞子文之朝不及夕也，以令尹秩之。成王每出子文之祿，必逃，王止而又復。人謂子文曰：「人生求富，而子逃之，何也﹖」對曰「夫從政者，以庇民也。民多曠者，而我取富焉，是勤民以自封也，死無日矣。我逃死，非逃富也。」〕</font></font><font size=4px>申胥逃賞，</font><font size=4px color="#009090"><font size=4px>〔左傳，吳破楚入郢，申包胥如秦乞師，立依庭牆而哭日夜不絕聲，勺飲不入口者七日，秦師乃出，大敗吳師。楚子入于郢，賞申包胥。包胥曰：「吾為君也，非為身也，君既定矣，又何求！」遂逃賞。〕</font></font><font size=4px>直勿奪以優其節。」尚書荀彧、司隸校尉鍾繇，亦以為可聽。操猶欲侯之，疇素與夏侯惇善，操使惇自以其情喻之。惇就疇宿而勸之，疇揣知其指，</font><font size=4px color="#009090"><font size=4px>〔攜，初委翻。〕</font></font><font size=4px>不復發言。惇臨去，固邀疇，疇曰：「疇，負義逃竄之人耳；</font><font size=4px color="#009090"><font size=4px>〔謂不能為劉虞報讎，自竄於筡無山也。〕</font></font><font size=4px>蒙恩全活，為幸多矣，若必不得已，請願效死，刎首於前。」言未卒，</font><font size=4px color="#009090"><font size=4px>〔刎，武粉翻。卒，子恤翻。〕</font></font><font size=4px>涕泣棋流。惇具以答操，操喟然，知不可屈，乃拜為議郎。

 　　操幼子倉舒卒，操傷惜之甚。司空掾邴原女早亡，操欲求與倉舒合葬，原辭曰：「嫁殤，非禮也。</font><font size=4px color="#009090"><font size=4px>〔未成人而死曰殤。生未為配偶而死合葬，故曰非禮。〕</font></font><font size=4px>原之所以自容於明公，公之所以待原者，以能守訓典而不易也。若聽明公之命，則是凡庸也，明公焉以為哉！」</font><font size=4px color="#009090"><font size=4px>〔焉，於虔翻。〕</font></font><font size=4px>操乃止。

 　　孫權使威武中郎將賀齊</font><font size=4px color="#009090"><font size=4px>〔虞預曰：賀氏，本姓慶氏。齊伯父純，安帝時為侍中，避帝父孝德皇帝諱，改為賀氏。〕</font></font><font size=4px>討丹陽黟、歙賊。黟帥陳僕、祖山等二萬戶屯林歷山，</font><font size=4px color="#009090"><font size=4px>〔魏氏春秋曰：丹陽郡黟縣，有林歷山。歙縣亦屬丹陽郡。師古曰：黟，音伊。歙，音攝。帥，所類翻。〕</font></font><font size=4px>四面壁立，不可得攻，軍住經月。齊陰募輕捷士，於隱險處，夜以鐵戈拓山潛上，</font><font size=4px color="#009090"><font size=4px>〔上，時掌翻；下同。〕</font></font><font size=4px>縣布以援下人。</font><font size=4px color="#009090"><font size=4px>〔縣，讀曰懸。援，于元翻，引也。〕</font></font><font size=4px>得上者百餘人，令分布四面，鳴鼓角；賊大驚，守路者皆逆走，還依眾，大軍因是得上，大破之。權乃分其地為新都郡，</font><font size=4px color="#009090"><font size=4px>〔權分歙縣為徙新、新定、休陽、黎陽，并黟為六縣，置新都郡；晉武帝太康元年，更名新安；邵唐睦州是也；皇宋改徽州。〕</font></font><font size=4px>以齊為太守。 
</font><!--/HTMLBUILERPART0--><font size=4px>