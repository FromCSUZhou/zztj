# 晉紀十三

<font size=4px>（起屠維單閼（己卯），盡重光大荒落（辛巳），凡三年。）</font>

## 中宗元皇帝中

### 太興二年（己卯、三十九）

 　　<font size=4px>春，二月，劉遐、徐龕擊周撫於寒山，破斬之。</font><font size=4px color="#009090"><font size=4px>〔魏收地形志，彭城郡彭城縣有寒山。龕，苦含翻。〕</font></font><font size=4px>初掖人蘇峻帥鄉里數千家結壘以自保，遠近多附之。</font><font size=4px color="#009090"><font size=4px>〔掖縣，屬東萊郡。蘇峻傳云，長廣掖人。據志，長廣郡有挺縣，無掖縣。帥，讀曰率。〕</font></font><font size=4px>曹嶷惡其強，將攻之，峻率眾浮海來奔。</font><font size=4px color="#009090"><font size=4px>〔嶷，魚力翻。惡，烏路翻。〕</font></font><font size=4px>帝以峻為鷹揚將軍，</font><font size=4px color="#009090"><font size=4px>〔沈約志：鷹揚將軍，建安中，曹公以命曹洪。〕</font></font><font size=4px>助劉遐討周撫有功；詔以遐為臨淮太守，峻為淮陵內史。</font><font size=4px color="#009090"><font size=4px>〔惠帝元康七年，分臨淮置淮陵郡，其地當在唐沂州臨沂縣界。宋白曰：泗洲招信縣，本漢淮陵縣。〕</font></font>

 　　<font size=4px>石勒遣左長史王脩獻捷於漢，漢主曜遣兼司徒郭汜授勒太宰、領大將軍，封列侯。脩舍人曹平樂從脩至粟邑，</font><font size=4px color="#009090"><font size=4px>〔樂，音洛。〕</font></font><font size=4px>因留仕漢，言於曜曰：「大司馬遣脩等來，</font><font size=4px color="#009090"><font size=4px>〔曜初即位，以勒為大司馬，故稱之。〕</font></font><font size=4px>外表至誠，內覘大駕強弱，俟其復命，將襲乘輿。」</font><font size=4px color="#009090"><font size=4px>〔覘，丑廉翻。乘，繩證翻。〕</font></font><font size=4px>時漢兵實疲弊，曜信之。乃追汜還，斬脩於市。三月，勒還至襄國。劉茂逃歸，言脩死狀。勒大怒曰：「孤事劉氏，於人臣之職有加矣。彼之基業，皆孤所為，今既得志，還欲相圖。趙王、趙帝，孤自為之，何待於彼邪！」乃誅曹平樂三族。</font><font size=4px color="#009090"><font size=4px>〔為劉、石相攻張本。〕</font></font>

 　　<font size=4px>帝令群臣議郊祀，尚書令刁協等以為宜須還洛乃脩之。司徒荀組等曰：「漢獻帝都許，即行郊祀，</font><font size=4px color="#009090"><font size=4px>〔范書，漢獻帝建安元年，郊祀上帝於安邑；是年七月，至洛陽，復郊祀上帝；八月，遷許，無郊祀之事，或別見他書也。晉書禮志載組議云：獻帝遷許，即便立郊。蓋郊祀不在遷許之年也。〕</font></font><font size=4px>何必洛邑！」帝從之，立郊丘於建康城之巳地。辛卯，帝親祀南郊。以未有北郊，</font><font size=4px color="#009090"><font size=4px>〔按：成帝咸和八年，始於覆舟山南立北郊。〕</font></font><font size=4px>并地祇合祭之。詔：「琅邪恭王宜稱皇考，」賀循曰：「禮，子不敢以己爵加於父，」</font><font size=4px color="#009090"><font size=4px>〔此前漢師丹引禮以為言，事見三十三卷漢哀帝建平元年。〕</font></font><font size=4px>乃止。</font>

 　　<font size=4px>初，蓬陂塢主陳川</font><font size=4px color="#009090"><font size=4px>〔蓬陂，即左傳之蓬澤，在浚儀縣。〕</font></font><font size=4px>自稱陳留太守。</font><font size=4px color="#009090"><font size=4px>〔守，式又翻。〕</font></font><font size=4px>祖逖之攻樊雅也，川遣其將李頭助之。頭力戰有功，逖厚遇之。頭每嘆曰：「得此人為主，吾死無恨。」川聞而殺之。頭黨馮寵帥其眾降逖，川益怒，大掠豫州諸郡，逖遣兵擊破之。夏，四月，川以浚儀叛，降石勒。</font><font size=4px color="#009090"><font size=4px>〔浚儀縣，屬陳留郡，故大梁也。帥，讀曰率。降，戶江翻；下同。〕</font></font><font size=4px>

 　　<font size=4px>周撫之敗走也，徐龕部將于藥追斬之；及朝廷論功，而劉遐先之。</font><font size=4px color="#009090"><font size=4px>〔先，悉薦翻。〕</font></font><font size=4px>龕怒，以泰山叛，降石勒，自稱兗州刺史。

 　　<font size=4px>漢主曜還，都長安，</font><font size=4px color="#009090"><font size=4px>〔自粟邑還長安，遂定都也。〕</font></font><font size=4px>立妃羊氏為皇后，</font><font size=4px color="#009090"><font size=4px>〔即惠帝羊皇后。曜納羊后，見八十七卷懷帝永嘉五年。〕</font></font><font size=4px>子熙為皇太子；封子襲為長樂王，</font><font size=4px color="#009090"><font size=4px>〔樂，音洛。〕</font></font><font size=4px>闡為太原王，沖為淮南王，敞為齊王，高為魯王，徽為楚王；諸宗室皆進封郡王。羊氏，即故惠帝后也。曜嘗問之曰：「吾何如司馬家兒﹖」羊氏曰：「陛下，開基之聖主；彼，亡國之暗夫；何可並言！彼貴為帝王，有一婦、一子及身三耳，曾不能庇。妾於爾時，實不欲生，意謂世間男子皆然。自奉巾櫛已來，始知天下自有丈夫耳。」曜甚寵之，頗干預國事。

 　　<font size=4px>南陽王保自稱晉王，改元建康，置百官，以張寔為征西大將軍。開府儀同三司。陳安自稱秦州刺史，降子漢，又降于成。上邽大饑，士眾困迫，張春奉保之南安祁山。</font><font size=4px color="#009090"><font size=4px>〔之，往也。〕</font></font><font size=4px>寔遣韓璞帥步騎五千救之；陳安退保鼦諸，</font><font size=4px color="#009090"><font size=4px>〔鼦諸道，前漢屬天水郡，後漢、晉省。水經註：鼦諸水，歷鼦諸故道北，東南入清水，清水東南注渭。〕</font></font><font size=4px>保歸上邽。未幾，保復為安所逼，</font><font size=4px color="#009090"><font size=4px>〔幾，居豈翻。復，扶又翻。〕</font></font><font size=4px>寔遣其將宋毅救之，安乃退。

 　　<font size=4px>江東大饑，詔百官各上封事。益州刺史應詹上疏曰：</font><font size=4px color="#009090"><font size=4px>〔詹自益州刺史還建康。〕</font></font><font size=4px>「元康以來，賤經尚道，以玄虛夕放為夷達，</font><font size=4px color="#009090"><font size=4px>〔夷，曠也。〕</font></font><font size=4px>以儒術清儉為鄙俗，宜崇獎儒官，以新俗化。」

 　　<font size=4px>祖逖攻陳川于蓬關，石勒遣石虎將兵五萬救之，戰于浚儀，逖兵敗，退屯梁國。勒又遣桃豹將兵至蓬關，逖退屯淮南。</font><font size=4px color="#009090"><font size=4px>〔此淮南郡，治壽春。〕</font></font><font size=4px>虎徙川部眾五千戶于襄國，留豹守川故城。

 　　<font size=4px>石勒遣石虎擊鮮卑日六延於朔方，大破之，斬首二萬級，俘虜三萬餘人。孔萇攻幽州諸郡，悉取之。段匹磾士眾飢散、欲移保上谷，</font><font size=4px color="#009090"><font size=4px>〔晉志：上谷郡，治沮陽縣；秦置郡，在谷之上頭，故名焉。〕</font></font><font size=4px>代王鬱律勒兵將擊之，匹磾棄妻子奔樂陵，依邵續。</font><font size=4px color="#009090"><font size=4px>〔樂陵郡，治厭次，續保之以奉晉。〕</font></font><font size=4px>

 　　<font size=4px>曹嶷遣使賂石勒，請以河為境，勒許之。</font><font size=4px color="#009090"><font size=4px>〔嶷已緣河置戍矣，今賂勒請以河為境者，懼勒之侵軼也。〕</font></font>

 　　<font size=4px>梁州刺史肚訪擊杜曾，大破之。馬雋等執曾以降，訪斬之；并獲荊州刺史第五猗，送於武昌。訪以猗本中朝所署，</font><font size=4px color="#009090"><font size=4px>〔朝，直遙翻。〕</font></font><font size=4px>加有時望，白王敦不宜殺，敦不聽而斬之。</font><font size=4px color="#009090"><font size=4px>〔猗從杜曾事，始八十九卷愍帝建興四年。〕</font></font><font size=4px>初，敦患杜曾難制，謂訪曰：「若擒曾，當相論為荊州。」及曾死而敦不用。王廙在荊州，</font><font size=4px color="#009090"><font size=4px>〔廙，羊至翻，又逸職翻。〕</font></font><font size=4px>多殺陶侃將佐；</font><font size=4px color="#009090"><font size=4px>〔將，即亮翻。〕</font></font><font size=4px>以皇甫方回為侃所敬，責其不詣己，收斬之。士民怨怒，上下不安。帝聞之，徵廙為散騎常侍，以周訪代廙為荊州刺史。王敦忌訪威名，意難之。從事中郎郭舒說敦曰：「鄙州雖荒弊，乃用武之國，不可以假人，宜自領之，</font><font size=4px color="#009090"><font size=4px>〔郭舒，先在荊州，歷事劉弘、王澄。說，輸芮翻。〕</font></font><font size=4px>訪為梁州足矣。」敦從之。六月，丙子，詔加訪安南將軍，餘加故。訪大怒，敦手書譬解，并遺玉環、玉苈以申厚意。</font><font size=4px color="#009090"><font size=4px>〔遺，于季翻。〕</font></font><font size=4px>訪抵之於地，曰：「吾豈賈豎，可以寶悅邪！」</font><font size=4px color="#009090"><font size=4px>〔賈，音古。〕</font></font><font size=4px>訪在襄陽，務農訓兵，陰有圖敦之志，守宰有缺輒補，然後言上；</font><font size=4px color="#009090"><font size=4px>〔上，時掌翻。〕</font></font><font size=4px>敦患之而不能制。

 　　<font size=4px>魏該為胡寇所逼，自宜陽率眾南遷新野，</font><font size=4px color="#009090"><font size=4px>〔魏該自懷帝末屯宜陽界一泉塢。宜陽縣，屬弘農郡。新野縣，漢屬南陽郡，晉屬義陽郡。〕</font></font><font size=4px>助周訪討杜曾有功，拜順陽太守。

 　　<font size=4px>趙固死，郭誦留屯陽翟，</font><font size=4px color="#009090"><font size=4px>〔陽翟縣，漢屬潁川郡，晉屬河南郡。〕</font></font><font size=4px>石生屢攻之，不能克。

 　　漢主曜立宗廟、社稷、南北郊於長安，詔曰：「吾之先，興於北方。光文立漢宸廟以從叱望。</font><font size=4px color="#009090"><font size=4px>〔見八十五卷惠帝永興元年。〕</font></font><font size=4px>今宜改國號，以單于為祖。亟議以聞！」群臣奏：「光文始封盧奴伯，</font><font size=4px color="#009090"><font size=4px>〔晉成都王穎封劉淵為盧奴伯。〕</font></font><font size=4px>陛下又王中山；中山，趙分也，</font><font size=4px color="#009090"><font size=4px>〔王，于況翻。分，扶問翻。〕</font></font><font size=4px>請改國號為趙。」從之。以冒頓配天，</font><font size=4px color="#009090"><font size=4px>〔冒，莫北翻。〕</font></font><font size=4px>光文配上帝。

 　　徐龕寇掠濟、岱，</font><font size=4px color="#009090"><font size=4px>〔岱，泰山也。龕寇掠濟、岱之間。濟，子禮翻。〕</font></font><font size=4px>破東莞。</font><font size=4px color="#009090"><font size=4px>〔沈約志：武帝太康元年，分琅邪立東莞郡。晉志：東莞，故魯鄆邑。劉昫曰：唐沂州沂水縣，漢東莞縣地。宋白曰：春秋莒、魯爭鄆。杜預註云：城陽姑幕縣南，有員亭，即鄆也，俗變其字耳。十三州志云：有東、西二鄆，魯昭公所居者為西鄆，兗州東平郡是也；莒、魯所爭者為東鄆，漢東莞縣是也。莞，音官。〕</font></font><font size=4px>帝問將帥可以討龕者於王導，</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>導以為太子左衛率泰山羊鑒，龕之州里冠族，</font><font size=4px color="#009090"><font size=4px>〔冠，古玩翻。〕</font></font><font size=4px>必能制之。鑒深辭，才非將帥；郗鑒亦表鑒非才，不可使；導不從。秋，八月，以羊鑒為征虜將軍、征討都督，督徐州刺史蔡豹、臨淮太守遐、鮮卑段文鴦等討之。</font><font size=4px color="#009090"><font size=4px>〔段文鴦時從其兄匹磾在厭次。〕</font></font><font size=4px>

 　　冬，石勒左、右長史張敬、張賓，左、右司馬張屈六、程遐等勸勒稱尊號，勒不許。十一月，將佐等復請勒稱大將軍、大單于、領冀州牧、趙王，</font><font size=4px color="#009090"><font size=4px>〔復，扶又翻。單，音蟬。〕</font></font><font size=4px>依漢昭烈在蜀、魏武在鄴故事，以河內等二十四郡為趙國，太守皆為內史，準禹貢，復冀州之境，</font><font size=4px color="#009090"><font size=4px>〔時以河內、魏、汲、頓丘、平原、清河、鉅鹿、常山、中山、長樂、樂平、趙國、廣平、陽平、章武、勃海、河間、上黨、定襄、范陽、漁陽、武邑、燕國、樂陵二十四郡為趙國。準禹貢，魏武復冀州之境，南至孟津，西達龍門，東至于河，北至塞垣。〕</font></font><font size=4px>以大單于鎮撫百蠻，罷并、朔、司三州，</font><font size=4px color="#009090"><font size=4px>〔晉未嘗置朔州；此罷朔州，未知誰所置也。〕</font></font><font size=4px>通置部司以監之；勒許之。戊寅，即趙王位，</font><font size=4px color="#009090"><font size=4px>〔石勒，字世龍。〕</font></font><font size=4px>大赦；依春秋時列國稱元年。

 　　初，勒以世亂，律令煩多，命法曹令史貫志，</font><font size=4px color="#009090"><font size=4px>〔貫，姓也；志，其名。〕</font></font><font size=4px>采集其要，作辛亥制五千文；施行十餘年，乃用律令。以理曹參軍上黨續咸為律學祭酒；</font><font size=4px color="#009090"><font size=4px>〔姓譜：帝舜七友有續牙。曰晉大夫狐鞫居食采於續，號續簡伯，後以為氏。〕</font></font><font size=4px>咸用法詳平，國人稱之。以中壘將軍支雄、</font><font size=4px color="#009090"><font size=4px>〔中壘將軍，後趙創置。〕</font></font><font size=4px>游擊將軍王陽領門臣祭酒，</font><font size=4px color="#009090"><font size=4px>〔勒置經學祭酒、律學祭酒、史學祭酒、門臣祭酒。〕</font></font><font size=4px>專主胡人辭訟，重禁胡人，不得陵侮衣冠華族，</font><font size=4px color="#009090"><font size=4px>〔華族，中華之族也。勒，胡人也，能禁其醜類，不使陵暴華人及衣冠之士，晉文公初欲俘陽樊之民，殆有愧焉。〕</font></font><font size=4px>號胡為國人。遣使循行州郡，勸課農桑。朝會，始用天子禮樂，衣冠、儀物，從容可觀矣。</font><font size=4px color="#009090"><font size=4px>〔朝，直遙翻。從，千容翻。〕</font></font><font size=4px>加張賓大執法，專總朝政；</font><font size=4px color="#009090"><font size=4px>〔朝，直遙翻；下同。〕</font></font><font size=4px>以石虎為單于、元輔、都督禁衛諸軍事，尋加驃騎將軍、侍中、開府，賜爵中山公；</font><font size=4px color="#009090"><font size=4px>〔驃，匹妙翻。〕</font></font><font size=4px>自餘群臣，授位進爵各有差。

 　　張賓任遇優顯，群臣莫及；而謙虛敬慎，開懷下士，屏絕阿私，</font><font size=4px color="#009090"><font size=4px>〔屏，必郢翻。〕</font></font><font size=4px>以身帥物，</font><font size=4px color="#009090"><font size=4px>〔帥，讀曰率。〕</font></font><font size=4px>入則盡規，出則歸美。勒甚重之，每朝，常為之正容貌，簡辭令，呼曰右侯而不敢名。</font><font size=4px color="#009090"><font size=4px>〔史言張賓有大臣之節，所以膺石勒之體貌。為，于偽翻。〕</font></font><font size=4px>

 　　十二月，乙亥，大赦。

 　　平州刺史崔毖，自以中州人望，鎮遼東，</font><font size=4px color="#009090"><font size=4px>〔毖，崔琰之曾孫。琰在魏時，為冀州人士之首，子孫遂為冀州冠族。毖，音祕。〕</font></font><font size=4px>而士民多歸慕容廆，</font><font size=4px color="#009090"><font size=4px>〔廆，戶罪翻。〕</font></font><font size=4px>心不平。數遣使招之，皆不至，</font><font size=4px color="#009090"><font size=4px>〔數，所角翻。〕</font></font><font size=4px>意廆拘留之，乃陰說高句麗、段氏、宇文氏，使共攻之，</font><font size=4px color="#009090"><font size=4px>〔說，輸芮翻。句，音如字，又音駒。麗，力知翻。〕</font></font><font size=4px>約滅廆，分其地。毖所親勃海高瞻力諫，毖不從。

 　　三國合兵伐廆，諸將請擊之，廆曰：「彼為崔毖所誘，欲邀一切之利。軍勢初合，其鋒甚銳，不可與戰，當固守以挫之。彼烏合而來，</font><font size=4px color="#009090"><font size=4px>〔飛烏見食，群集而聚啄之，人或驚之，則四散飛去；故兵以利合無所統一者謂之烏合。〕</font></font><font size=4px>既無統壹，莫相歸服，久必攜貳，一則疑吾與毖詐而覆之，二則三國自相猜忌。待其人情離貳，然後擊之，破之必矣。」

 　　三國進攻棘城，廆閉門自守，遣使獨以牛酒犒宇文氏；</font><font size=4px color="#009090"><font size=4px>〔使，疏吏翻。犒，苦告翻。〕</font></font><font size=4px>二國疑宇文氏與廆有謀，各引兵歸。</font><font size=4px color="#009090"><font size=4px>〔兵法所謂合則能離之，慕容廆有焉。〕</font></font><font size=4px>宇文大人悉獨官曰：「二國雖歸，吾當獨取之。」

 　　宇文氏士卒數十萬，連營四十里。廆使召其子翰於徒河。</font><font size=4px color="#009090"><font size=4px>〔翰自愍帝建興元年鎮徒河。〕</font></font><font size=4px>翰遣使白廆曰：「悉獨官舉國為寇，彼眾我寡，易以計破，難以力勝。今城中之眾，足以禦寇，翰請為奇兵於外，伺其間而擊之，</font><font size=4px color="#009090"><font size=4px>〔間，古莧翻；下同。〕</font></font><font size=4px>內外俱奮，使彼震駭不知所備，破之必矣。今井兵為一，彼得專意攻城，無復他虞，</font><font size=4px color="#009090"><font size=4px>〔虞，防也，備也。復，扶又翻；下同。〕</font></font><font size=4px>非策之得者也；且示眾以怯，恐士氣不戰先沮矣。」</font><font size=4px color="#009090"><font size=4px>〔沮，在莒翻。〕</font></font><font size=4px>廆猶疑之。遼東韓壽言於廆曰：「悉獨官有憑陵之志，將驕卒惰，軍不堅密，若奇兵卒起，</font><font size=4px color="#009090"><font size=4px>〔卒，讀曰猝。〕</font></font><font size=4px>掎其無備，必破之策也。</font><font size=4px color="#009090"><font size=4px>〔掎，舉綺翻。偏引曰掎，又從後牽曰掎。〕</font></font><font size=4px>廆乃聽翰留徒河。

 　　悉獨官聞之曰：「翰素名驍果，</font><font size=4px color="#009090"><font size=4px>〔驍，堅堯翻。〕</font></font><font size=4px>今不入城，或能為患，當先取之，城不足憂。」乃分遣數千騎襲翰。翰知之，詐為段氏使者，逆於道曰：「慕容翰久為吾患，聞當擊之，吾已嚴兵相待，宜速進也。」使者既去，翰即出城，設伏以待之。宇文氏之騎見使者，大喜馳行，不復設備，進入伏中。翰奮擊，盡獲之，乘勝徑進，遣間使語廆出兵大戰。</font><font size=4px color="#009090"><font size=4px>〔投間隙而行，故謂之間使。間，古莧翻。〕</font></font><font size=4px>廆使其子皝與長史裴嶷將精銳為則鋒，</font><font size=4px color="#009090"><font size=4px>〔皝，呼廣翻。〕</font></font><font size=4px>自將大兵繼之。悉獨官初不設備，聞廆至，驚，悉眾出戰。前鋒始交，翰將千騎從旁直入其營，縱火焚之，</font><font size=4px color="#009090"><font size=4px>〔將，即亮翻。〕</font></font><font size=4px>眾皆惶擾，不知所為，遂所為，遂大敗，悉獨官僅以身免。廆盡俘其眾，獲皇帝玉璽三紐。</font><font size=4px color="#009090"><font size=4px>〔皇帝璽，即宇文大人普回出獵所得者。璽，斯氏翻。〕</font></font><font size=4px>

 　　崔毖聞之，懼，使其兄子燾詣棘城偽賀。會三國使者亦至，請和，曰：「非我本意，崔平州教我耳。」廆以示燾，臨之以兵，燾懼，首服。</font><font size=4px color="#009090"><font size=4px>〔首，式救翻。〕</font></font><font size=4px>廆乃遣燾歸謂毖曰：「降者上策，走者下策也。」引兵隨之。毖與數十騎棄家奔高句麗，其眾悉降於廆。</font><font size=4px color="#009090"><font size=4px>〔降，戶江翻。〕</font></font><font size=4px>廆以其子仁為征虜將軍，鎮遼東，</font><font size=4px color="#009090"><font size=4px>〔為仁以遼東與皝爭國張本。〕</font></font><font size=4px>官府、市里，按堵如故。

 　　高句麗將如奴子據于河城，廆遣將軍張統掩擊，擒之，俘其眾千餘家；以崔燾、高瞻、韓恆、石琮歸于棘城，待以客禮。恆，安平人；琮，鑒之孫也。</font><font size=4px color="#009090"><font size=4px>〔石鑒事武帝、惠帝，位通顯。〕</font></font><font size=4px>廆以高瞻為將軍，瞻稱疾不就，廆數臨候之，</font><font size=4px color="#009090"><font size=4px>〔數，所角翻。〕</font></font><font size=4px>撫其心曰：「君之疾在此，不在他也。今晉室喪亂，孤欲與諸君共清世難，</font><font size=4px color="#009090"><font size=4px>〔喪，息浪翻。難，乃旦翻。〕</font></font><font size=4px>翼戴帝室。君中州望族，宜同斯願，柰何以華、夷之異，介然疏之哉！</font><font size=4px color="#009090"><font size=4px>〔介然，堅正不移之貌。〕</font></font><font size=4px>夫立功立事，惟問志略何如耳，華、夷何足問乎！」</font><font size=4px color="#009090"><font size=4px>〔以瞻薄廆起於東夷，不肯委身事之，故有是言。〕</font></font><font size=4px>瞻猶不起，廆頗不平。龍驤主簿宋該，與瞻有隙，</font><font size=4px color="#009090"><font size=4px>〔廆進號龍驤將軍，以該為府主簿。驤，思將翻。〕</font></font><font size=4px>勸廆除之，廆不從。瞻以憂卒。

 　　初，鞠羨既死，</font><font size=4px color="#009090"><font size=4px>〔鞠羨死見八十六卷懷帝永嘉元年。〕</font></font><font size=4px>苟晞復以羨子彭為東萊太守。</font><font size=4px color="#009090"><font size=4px>〔復，扶又翻。〕</font></font><font size=4px>會曹嶷徇青州，</font><font size=4px color="#009090"><font size=4px>〔事見八十七卷永嘉三年。嶷，魚力翻。〕</font></font><font size=4px>與彭相攻；嶷兵雖強，郡人皆為彭死戰，</font><font size=4px color="#009090"><font size=4px>〔為，于偽翻。〕</font></font><font size=4px>嶷不能克。久之，彭歎曰：「今天下大亂，強者為雄。曹亦鄉里，</font><font size=4px color="#009090"><font size=4px>〔彭與嶷皆齊人。〕</font></font><font size=4px>為天所相，</font><font size=4px color="#009090"><font size=4px>〔相，悉亮翻。〕</font></font><font size=4px>苟可依憑，即為民主，何必與之力爭，使百姓肝腦塗地！吾去此，則禍自息矣。」郡人以為不可，爭獻拒嶷之策，一無所用，與鄉里千餘家浮海歸崔毖。北海鄭林客於東萊，彭、嶷之相攻，林情無彼此。嶷賢之，不敢侵掠，彭與之俱去。比至遼東，</font><font size=4px color="#009090"><font size=4px>〔比，必寐翻。〕</font></font><font size=4px>毖已敗，乃歸慕容廆。廆以彭參龍驤軍事。遺鄭林車牛粟帛；</font><font size=4px color="#009090"><font size=4px>〔遺，于季翻。〕</font></font><font size=4px>皆不受，躬耕於野。

 　　宋該勸廆獻江東，廆使該為表，裴嶷奉之，并所得三璽詣建康獻之。

 　　高句麗數寇遼東，</font><font size=4px color="#009090"><font size=4px>〔句，如字，又音駒。麗，力知翻。數，所角翻。〕</font></font><font size=4px>廆遣慕容翰、慕容仁伐之；高句麗王乙弗利逆來求盟，翰、仁乃還。</font><font size=4px color="#009090"><font size=4px>〔還，從宣翻。又如字。〕</font></font><font size=4px>

 　　是歲，蒲洪降趙，</font><font size=4px color="#009090"><font size=4px>〔考異曰：三十國、晉春秋，洪降劉曜在太興元年。按元年曜未都長安。晉書洪載記無年，但云「曜僭號長安，洪歸曜」，故置是年。〕</font></font><font size=4px>趙主曜以洪為率義侯。

 　　屠各路松多起兵於新平、扶風以附晉王保，</font><font size=4px color="#009090"><font size=4px>〔屠，直於翻。〕</font></font><font size=4px>保使其將楊曼、王連據陳倉，張顗、周庸據陰密，松多據草壁，</font><font size=4px color="#009090"><font size=4px>〔水經註：隴山西南，降隴城北，有松多州，蓋松多據此，因以為地名。草壁，在陰密之東。顗，魚豈翻。〕</font></font><font size=4px>秦、隴氐、先多應之。趙主曜遣諸將攻之，不克；曜自將擊之。</font><font size=4px color="#009090"><font size=4px>〔將，即亮翻。〕</font></font><font size=4px>

 　　三年（庚辰、三二○）

 　　春，正月，曜攻陳倉，王連戰死，楊曼奔南氐。</font><font size=4px color="#009090"><font size=4px>〔氐種之居陳倉南者，即仇池楊氏也。〕</font></font><font size=4px>曜進拔草壁，路松多奔隴城；又拔陰密。晉王保懼，遷于桑城。</font><font size=4px color="#009090"><font size=4px>〔水經註。洮水自臨洮縣東北流，過索西城，又北出門峽，又東北逕桑城東，又北逕安故縣。保欲自桑城奔河西也。〕</font></font><font size=4px>曜還長安，以劉雅為大司徒。

 　　張春謀奉晉王保奔涼州，張寔遣其將陰監將兵迎之，聲言翼衛，其實拒之。

 　　段末攻段匹磾，破之。</font><font size=4px color="#009090"><font size=4px>〔磾，丁奚翻。〕</font></font><font size=4px>匹磾謂邵續曰：「吾本夷狄，以慕義破家。君不忘久要，</font><font size=4px color="#009090"><font size=4px>〔要，一遙翻；久要，舊約也。〕</font></font><font size=4px>請相與共擊末杯。」續許之，遂許之，遂相與追擊末杯，大破之。匹磾與弟文鴦攻薊。</font><font size=4px color="#009090"><font size=4px>〔匹磾奔邵續，薊為石氏所取。薊，音計。〕</font></font><font size=4px>後趙王勒知續勢孤，</font><font size=4px color="#009090"><font size=4px>〔是時劉、石國號皆曰趙，史以石趙為後趙以別之。〕</font></font><font size=4px>遣中山公虎將兵圍厭次，</font><font size=4px color="#009090"><font size=4px>〔厭，於琰翻。〕</font></font><font size=4px>孔萇攻續別營十一，皆下之。二月，續自出擊虎，虎伏騎斷其後，</font><font size=4px color="#009090"><font size=4px>〔斷，丁管翻。〕</font></font><font size=4px>遂執續，使降其城。</font><font size=4px color="#009090"><font size=4px>〔欲使續降厭次城也。降，戶江翻；下同。〕</font></font><font size=4px>續呼兄子竺等謂曰：「吾志欲報國，不幸至此。汝等努力奉匹磾為主，勿有貳心。」匹磾自薊還，未至厭次，聞續已沒，眾懼而散，復為虎所遮；</font><font size=4px color="#009090"><font size=4px>〔復，扶又翻；下同。〕</font></font><font size=4px>文鴦以親兵數百力戰，始得入城，與續子緝、兄子存、竺等嬰城固守。虎送續於襄國，勒以為忠，釋而禮之，以為從事中郎。因下令：「自今克敵，獲士人，毋得擅殺，必生致之。」</font><font size=4px color="#009090"><font size=4px>〔勒禮續而終於殺續，所以令生致士人者，不過欲使之從己耳。〕</font></font><font size=4px>

 　　吏部郎劉胤聞續被攻，</font><font size=4px color="#009090"><font size=4px>〔被，皮義翻。〕</font></font><font size=4px>言於帝曰：「北方藩鎮盡矣，惟餘邵續而已；如使復為石虎所滅，孤義士之心，阻歸本之路，愚謂宜發兵救之。」</font><font size=4px color="#009090"><font size=4px>〔胤，續所遣也，事見八十九卷愍帝建興二年。〕</font></font><font size=4px>帝不能從。續已沒，乃下詔以續位任授其子緝。

 　　趙將尹安、宋始、宋恕、趙慎四軍屯洛陽，叛，降後趙。</font><font size=4px color="#009090"><font size=4px>〔漢主曜改國號曰趙，石勒稱趙王，同在上年，而勒併曜始得中原，故以後趙別之。〕</font></font><font size=4px>後趙將石生引兵赴之；安等復叛，降司州刺史李矩。</font><font size=4px color="#009090"><font size=4px>〔復，扶又翻。〕</font></font><font size=4px>矩使潁州太守郭默將兵入洛。石生虜宋始一軍，北渡河。於是河南之民皆相帥歸矩，</font><font size=4px color="#009090"><font size=4px>〔帥，讀曰率。〕</font></font><font size=4px>洛陽遂空。

 　　三月，裴嶷至建康，</font><font size=4px color="#009090"><font size=4px>〔嶷，魚力翻。〕</font></font><font size=4px>盛稱慕容廆之威德，賢雋皆為之用；朝廷始重之。</font><font size=4px color="#009090"><font size=4px>〔朝廷始以裔夷待慕容，今以嶷言始重之。〕</font></font><font size=4px>帝謂嶷曰：「卿中朝名臣，</font><font size=4px color="#009090"><font size=4px>〔朝，直遙翻。〕</font></font><font size=4px>當留江東，朕別詔龍驤送卿家屬。」嶷曰：「臣少蒙國恩，出入省闥，</font><font size=4px color="#009090"><font size=4px>〔嶷什西朝，歷中書侍郎、給事黃門郎，故云然。少，詩照翻。〕</font></font><font size=4px>若得復奉輦轂，臣之至榮。但以舊京淪沒，山陵穿毀，雖名臣宿將，莫能雪恥，</font><font size=4px color="#009090"><font size=4px>〔復，扶反翻。將，即亮翻。〕</font></font><font size=4px>獨慕容龍驤竭忠王室，志除凶逆，故使臣萬里歸誠。今臣來而不返，必謂朝廷以其僻陋而棄之，孤其嚮義之心，使懈體於討賊，</font><font size=4px color="#009090"><font size=4px>〔體，當依載記作「怠」。懈，居隘翻。〕</font></font><font size=4px>此臣之所甚惜，是以不敢徇私而忘公也。謂留江東乃是徇一身之私計，歸棘城則可輔廆以討賊，乃下之公義也。嶷之心，蓋以廆可與共功名，鄙晉之君臣宴安江沱，為不足與共事而已。〕帝曰：「卿言是也。」乃遣使隨嶷拜廆安北將軍、平州刺史。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　閏月，以周顗為尚書左僕射。</font><font size=4px color="#009090"><font size=4px>〔顗，魚豈翻。〕</font></font><font size=4px>

 　　晉王保將張春、楊次與別將楊韜不協，勸保誅之，且請擊陳安；保皆不從。夏，五月，春、次幽保，殺之。保體肥大，重八百斤；喜睡，好讀書，</font><font size=4px color="#009090"><font size=4px>〔喜，許記翻。好，呼到翻。〕</font></font><font size=4px>而暗弱無斷，故及於難。</font><font size=4px color="#009090"><font size=4px>〔斷，丁亂翻。難，乃旦翻。〕</font></font><font size=4px>保無子，張春立宗室子瞻為世子，稱大將軍。保眾散奔涼州者萬餘人。陳安表於趙主曜，請討瞻等。曜以安為大將軍，擊瞻，殺之；張春奔枹罕。</font><font size=4px color="#009090"><font size=4px>〔枹罕縣，前漢屬金城，後漢屬隴西郡，張軌分屬晉興郡，唐為河州。枹，音膚。〕</font></font><font size=4px>安執楊次，於保柩前斬之，因以祭保。安以天子禮葬保於上邽，諡曰元王。

 　　羊鑒討徐龕，頓兵下邳，不敢前。蔡豹敗龕於檀丘，</font><font size=4px color="#009090"><font size=4px>〔檀丘，在魯國卞縣東南。敗，補邁翻。〕</font></font><font size=4px>龕求救於後趙。後趙王勒遣其將王伏都救之，又使張敬將兵為之後繼。勒多所邀求，而伏都淫暴，龕患之。張敬至東平，龕疑其襲己，乃斬伏都等三百餘人，復來請降。</font><font size=4px color="#009090"><font size=4px>〔復，扶又翻。降，戶江翻；下同。〕</font></font><font size=4px>勒大怒，命張敬據險以守之。</font><font size=4px color="#009090"><font size=4px>〔據險守龕，欲持久以弊之也。〕</font></font><font size=4px>帝亦惡龕反覆，不受其降，</font><font size=4px color="#009090"><font size=4px>〔惡，烏路翻。〕</font></font><font size=4px>敕鑒、豹以時進討。鑒猶疑憚不進，尚書令刁協奏鑒，免死除名，以蔡豹代領其兵。王導以所舉失人，乞自貶，帝不許。

 　　六月，後趙孔萇攻段匹磾，</font><font size=4px color="#009090"><font size=4px>〔磾，丁奚翻。〕</font></font><font size=4px>恃勝而不設備，段文鴦襲擊，大破之。

 　　京兆人劉弘客居涼州天梯山，</font><font size=4px color="#009090"><font size=4px>〔武威姑藏城南，有天梯山。〕</font></font><font size=4px>以妖術惑眾，從受道者千餘人，</font><font size=4px color="#009090"><font size=4px>〔妖，於驕翻。〕</font></font><font size=4px>西平元公張寔左右皆事之。帳下閻涉，牙門趙卬，皆弘鄉人，弘謂之曰：「天與我神璽，應王涼州。」</font><font size=4px color="#009090"><font size=4px>〔璽，斯氏翻。王，于況翻。〕</font></font><font size=4px>涉、卬信之，密與寔左右十餘人謀殺寔，奉弘為主。寔弟茂知其謀，請誅弘。寔令牙門將史初收之，未至，涉等懷刃而入，殺寔於外寢。</font><font size=4px color="#009090"><font size=4px>〔考異曰：晉書作「閻沙、趙仰」；又云：「寔知其謀，收劉弘殺之。」。據晉春秋，作「閻涉、趙卬」；又弘死在寔被殺後。今從之。〕</font></font><font size=4px>弘見史初至，謂曰：「使君已死，殺我何為！」初怒，截其舌而囚之，轘於姑臧市，</font><font size=4px color="#009090"><font size=4px>〔轘，胡悍翻，車裂也。涼州及武威邵皆治姑藏縣。〕</font></font><font size=4px>誅其黨與數百人。左司馬陰元等以寔子駿尚幼，推張茂為涼州刺史、西平公，赦其境內，以駿為撫軍將軍。

 　　丙辰，趙將解虎及長水校尉尹車謀反，與巴酋句徐、厙彭等相結；</font><font size=4px color="#009090"><font size=4px>〔解，戶買翻。酋，慈由翻；下同。句，古侯翻；厙，音舍；皆姓也。〕</font></font><font size=4px>事覺，虎、車皆伏誅。趙主曜囚徐、彭等五十餘人于阿房，將殺之；</font><font size=4px color="#009090"><font size=4px>〔阿房，即秦阿房宮舊基，亦謂之阿城。〕</font></font><font size=4px>光祿大夫游子遠諫曰：「聖王用刑，惟誅元惡而已，不宜多殺。」爭之，叩頭流血。怒，以為助逆而囚之；盡殺徐、彭等，尸諸市十日，乃投於水。於是巴眾盡反，推巴酋句渠知為主，自稱大秦，改元曰平趙。四山氐、羌、巴、羯應之者三十餘萬，關中大亂，城門晝閉。子遠又從獄中上表諫爭，</font><font size=4px color="#009090"><font size=4px>〔爭，讀曰諍。〕</font></font><font size=4px>曜手毀其表曰：「大荔奴，</font><font size=4px color="#009090"><font size=4px>〔大荔，戎種落之名；子遠蓋戎出也。〕</font></font><font size=4px>不憂命在須臾，猶敢如此，嫌死晚邪！」叱左右速殺之。中山王雅、郭汜、朱紀、呼延晏等諫曰：「子遠幽囚，禍在不測，猶不忘諫爭，</font><font size=4px color="#009090"><font size=4px>〔汜，音祀。爭，謂曰諍。〕</font></font><font size=4px>忠之至也。陛下縱不能用，柰何殺之！若子遠朝誅，臣等亦當夕死，以彰陛下之過。天下將皆捨陛下而去，陛下誰與居乎！」曜意解，乃赦之。

 　　曜敕內外戒嚴，將自討渠知。子遠又諫曰：「陛下誠能用臣策，一月可定，大駕不必親征也。」曜曰：「卿試言之。」子遠曰：「彼非有大志，欲圖非望也，</font><font size=4px color="#009090"><font size=4px>〔謂帝王之事，非常人所望。〕</font></font><font size=4px>直畏陛下威刑，欲逃死耳。陛下莫若廓然大赦，與之更始；</font><font size=4px color="#009090"><font size=4px>〔更，工衡翻。〕</font></font><font size=4px>應前日坐虎、車等事，其家老弱沒入奚官者，皆縱遣之，使之自相招引，聽其復業。彼既得生路，何為不降！</font><font size=4px color="#009090"><font size=4px>〔降，戶江翻；下同。〕</font></font><font size=4px>若其中自知罪重，屯結不散者，願假臣弱兵于千，必為陛下梟之。</font><font size=4px color="#009090"><font size=4px>〔梟，不孝鳥。說文，日至捕梟，磔之，以頭掛木上。故今謂掛首為梟首。為，于偽翻。梟，堅堯翻。〕</font></font><font size=4px>不然，今反者彌山被谷，</font><font size=4px color="#009090"><font size=4px>〔彌，滿也。被，皮義翻。〕</font></font><font size=4px>雖以天威臨之，恐非歲月可除也。」曜大悅，即日大赦，以子遠為車騎大將軍、開府儀同三司、都督雍、秦征討諸軍事。子遠屯于雍城，</font><font size=4px color="#009090"><font size=4px>〔雍，于用翻。〕</font></font><font size=4px>降者十餘萬；移軍安定，反者皆降。惟句氏宗黨五千餘家保于陰密，進攻，滅之，遂引兵巡隴右。先是氐、羌十餘萬落，據險不服，</font><font size=4px color="#009090"><font size=4px>〔先，悉薦翻。〕</font></font><font size=4px>其酋虛除權渠自號秦王。子遠進造其壁，</font><font size=4px color="#009090"><font size=4px>〔造，七到翻。〕</font></font><font size=4px>權渠出兵拒之，五戰皆敗。權渠欲降，其子伊餘言於眾曰：「往者劉曜自來，猶無若我何，況此偏師，何謂降也！」帥勁卒五萬，晨壓子遠壘門。</font><font size=4px color="#009090"><font size=4px>〔帥，讀曰率。〕</font></font><font size=4px>諸將欲擊之，子遠曰：「伊餘勇悍，當今無敵，所將之兵，復精於我，</font><font size=4px color="#009090"><font size=4px>〔復，扶又翻。〕</font></font><font size=4px>又其父新敗，怒氣方盛，其鋒不可當也，不如緩之，使氣竭而後擊之。」乃堅壁不戰。伊餘有驕色，子遠伺其備，</font><font size=4px color="#009090"><font size=4px>〔伺，相吏翻。〕</font></font><font size=4px>夜，勒兵蓐食，旦，值大風塵昏，子遠悉眾山掩之，生擒伊餘，盡俘其眾。權渠大懼，被髮、剺面請降。</font><font size=4px color="#009090"><font size=4px>〔被，皮義翻。剺，力之翻，以刀劃面也。〕</font></font><font size=4px>子遠啟曜，以權渠為征西將軍、西戎公，</font><font size=4px color="#009090"><font size=4px>〔啟，開也；開陳其事以白於上謂之啟。〕</font></font><font size=4px>分徙伊餘兄弟及其部落二十餘萬口于長安。曜以子遠為大司徒、錄尚書事。</font>

 　　<font size=4px>曜立太學，選民之神志可教者千五百人，擇儒臣以教之。作酆<font color="#FF00FF"> [fēng] </font>明觀</font><font size=4px color="#009090">〔觀，古玩翻；下同。〕</font><font size=4px>及西宮，起陵霄臺於滈池，</font><font size=4px color="#009090">〔司馬彪曰：鎬在上林苑中。孟康曰：長安西南有鎬池。古史考曰：武王遷鎬，長安豐亭鎬池也。滈，與鎬同，下老翻。〕</font><font size=4px>又於霸陵西南營壽陵。侍中喬豫、和苞上疏諫，以為：「衛文公承亂亡之後，節用愛民，營建宮室，得其時制，故能興康叔之業，延九百之祚。</font><font size=4px color="#009090">〔衛為狄人所滅，文公徙居楚丘，大布之衣，大帛之冠，務材訓農，通商惠工，始建城市而營宮室得其時制，百姓悅之，國家殷富，衛以復興。自康叔始封於衛，至秦始滅，延祚九百餘年。〕</font><font size=4px>前奉詔書營酆明觀，市道細民咸譏其奢曰：『以一觀之功，足以平涼州矣！』</font><font size=4px color="#009090"><font size=4px>〔言以起一觀之功力，足以平河西張氏。〕</font></font><font size=4px>今又欲擬阿房而建西宮，法瓊臺而起陵霄，其為勞費，億萬酆明；若以資軍旅，乃可兼吳、蜀而壹齊、魏矣！</font><font size=4px color="#009090"><font size=4px>〔吳，謂晉；蜀，謂李特；齊，謂曹嶷；魏，謂石勒。〕</font></font><font size=4px>又聞營建壽陵，周圍四里，深三十五丈，</font><font size=4px color="#009090"><font size=4px>〔深，式禁翻。〕</font></font><font size=4px>以銅為椁，飾以黃金；功貴若此，殆非國內所能辦也。秦始皇下錮三泉，土未乾而發毀。</font><font size=4px color="#009090"><font size=4px>〔詳見三十一卷漢成帝永始元年劉血封事。乾，音干。〕</font></font><font size=4px>自古無不亡之國，不掘之墓，故聖王之儉葬，乃深遠之慮也。陛下柰何於中興之日，</font><font size=4px color="#009090"><font size=4px>〔曜平靳氏之難而自立，故其臣謂之中興。〕</font></font><font size=4px>而踵亡國之事乎！」曜下詔曰：「二侍中懇懇有古人之風，可謂社稷之臣矣；其悉罷宮室諸役；壽陵制度，一遵霸陵之法。封豫安昌子，苞平輿子，</font><font size=4px color="#009090"><font size=4px>〔輿，音豫。〕</font></font><font size=4px>並領諫議大夫；仍布告天下，使知區區之朝，欲聞其過也。」</font><font size=4px color="#009090"><font size=4px>〔朝，直遙翻。〕</font></font><font size=4px>又省酆水囿以與貧民。</font><font size=4px color="#009090">〔豐水出京兆南山，東北流注于渭。曜立囿於豐水左右。〕</font>

​		<font size=4px color="red">译：刘曜建立太学，遴选精神、志向可堪教诲的士民一千五百人，选择儒臣来教授他们。建造丰明观和西宫，在池边建起陵霄台，又在霸陵西南修筑寿陵 。侍中乔豫、和苞上疏规谏，认为：“卫文公在乱亡之后，节俭费用、爱恤士民，营造的宫室，符合当时建制，所以能振兴卫康叔的基业，延续九百年的国运。先前奉承诏书营建丰明观，市井小民都讥讽其奢侈，说：‘用修建一座观的人力，足以平定凉州了！’现在又要比拟阿房宫而建造西宫，效法琼台而造陵霄台，这需要的人力、费用，远超营建丰明观的亿万倍，如果用以资助军旅，便可以兼并晋、蜀，统一齐、魏了！又听说营建寿陵，周长有四里，深三十五丈，用铜做棺椁，以黄金为饰，耗费如此的人力、费用，恐怕不是国内所能承担的。秦始皇陵掘穿三重泉水，以金属浇铸，但墓土未干便被发掘毁坏，自古以来没有不灭亡的国家，也没有不被盗掘的陵墓，所以圣贤的君王葬事从俭，这是有深远考虑的。陛下怎么能在国家中兴之时，去重蹈亡国的覆辙呢”刘曜下诏说：“二位侍中恳恳忠诚有古人的风范，可以说是国家的股肱之臣。还是停止所有宫室的建造，寿陵的建制，完全依照霸陵的成例。赐封乔豫为安昌子，和苞为平舆子，同时兼谏议大夫职。就此布告天下，使大家知道我的朝廷希望能听到对过失的指责。”此外还省并丰水囿苑，交给贫民使用。</font>

 　　<font size=4px>祖逖將韓潛與後趙將桃豹分據陳川故城，豹居西臺，潛居東臺，豹由南門，潛由東門，出入相守四旬。逖以布囊盛土如米狀，</font><font size=4px color="#009090"><font size=4px>〔盛，時征翻。〕</font></font><font size=4px>使千餘人運上臺，</font><font size=4px color="#009090"><font size=4px>〔上，時掌翻。〕</font></font><font size=4px>又使數人擔米，息於道。豹逐之，</font><font size=4px color="#009090"><font size=4px>〔擔，他甘翻。〕</font></font><font size=4px>棄擔而走。</font><font size=4px color="#009090"><font size=4px>〔擔，都濫翻。〕</font></font><font size=4px>豹兵久飢，得米，以為逖士眾豐飽，益懼。</font><font size=4px color="#009090"><font size=4px>〔先以囊盛土運之，潛所以疑之也；又使人擔米以餌豹兵，示之以實也。〕</font></font><font size=4px>後趙將劉夜堂以驢千頭運糧饋豹，逖使韓潛及別將馮鐵邀擊於汴水，</font><font size=4px color="#009090"><font size=4px>〔水經註：蒗嬢渠水，自中牟東流，至浚儀縣，分為二水，南流者曰沙水，東注者曰汴水；汴水東流入梁郡。〕</font></font><font size=4px>盡獲之。豹宵遁，屯東燕城，</font><font size=4px color="#009090"><font size=4px>〔即漢東郡燕縣也，後魏置東燕縣，屬陳留郡，隋改為胙城縣，屬東郡唐屬滑州。豹兵已有懼人，糧又為逖所獲，故宵遁也。〕</font></font><font size=4px>逖使潛進屯封丘逼之。馮鐵據二臺，逖鏔鎮雍丘，</font><font size=4px color="#009090"><font size=4px>〔封丘、雍丘二縣，皆屬陳留郡。春秋傳，敗狄于長丘，在封丘界。雍丘，故杞國也。〕</font></font><font size=4px>數遣兵邀擊後趙兵，</font><font size=4px color="#009090"><font size=4px>〔數，所角翻。〕</font></font><font size=4px>後趙鎮戍歸逖者甚多，境土漸蹙。</font>

​		<font size=4px color="red">译：祖逖的部将韩潜和后赵的将军桃豹分别割据陈川老城，桃豹占据西台，出入经由南门，韩潜占据东台，出入经由东门，双方相持坚守达四十天。祖逖用许多布袋盛土，好象盛满粮米的样子，派一千多人输运到台上。又让一些人担挑真米，在路边休息。桃豹的士兵追来，祖逖的部下丢下担子逃走。桃豹的士卒挨饿已有很长时间，得到粮米，便以为祖逖的部众生活丰饱，心中更为恐惧。后赵将领刘夜堂用一千头驴子为桃豹运来军粮，祖逖派遣韩潜和别将冯铁在汴水截击，全数劫获。桃豹因此连夜遁逃，驻屯于东燕城。祖逖让韩潜进军驻扎在封丘，威逼桃豹。冯铁占据了陈川老城的东、西二台，祖逖则镇守雍丘，经常派遣士兵截击后赵军队，后赵国镇戍的士卒归降祖逖的很多，国土也日渐缩小。</font>

 　　<font size=4px>先是，趙固、上官巳、李矩、郭默，互相攻擊，逖馳使和解之，</font><font size=4px color="#009090">〔先，悉薦翻。使，疏吏翻；下同。〕</font><font size=4px>示以禍福，遂皆受逖節度。秋，七月，詔加逖鎮西將軍。逖在軍，與將士同甘苦，約己務施，</font><font size=4px color="#009090"><font size=4px>〔施，式豉翻。〕</font></font><font size=4px>勸課農桑，撫納新附，雖疏賤者皆結以恩禮。河上諸塢，先有任子在後趙者，皆聽兩屬，</font><font size=4px color="#009090"><font size=4px>〔居兩界之上者，聽兩屬，因以為間。〕</font></font><font size=4px>時遣游軍偽抄之，</font><font size=4px color="#009090"><font size=4px>〔抄，楚交翻。〕</font></font><font size=4px>明其未附。塢主皆感恩，後趙有異謀，輒密以告，由是多所克獲，自河以南，多叛後趙歸于晉。</font>

​		<font size=4px color="red">译：以前，赵固、上官已、李矩、郭默等人互相攻战，祖逖派遣使者前往调解，剖析利害，这些人便都接受祖逖的调度。秋季，七月，元帝下诏授予祖逖镇西将军。祖逖在军中，与将士们同甘共苦，严于律己，宽于待人，鼓励、督促农业生产，抚慰安置新近归附的兵民，即使是关系疏远、地位低贱的人也施恩礼遇去结交他们。黄河流域的许多坞堡，只要是此前有人质被扣留在后赵的，都听任他们同时听命后赵和晋，并且不时派遣流动作战的军队佯装抄掠，以表明他们并未归附自己。坞主们都感恩戴德，只要后赵有什么特殊举动，便秘 密传告祖逖，因此战事常胜，俘获良多。黄河以南士民大多背叛后赵而归附东晋。</font>

 　　<font size=4px>逖練兵積穀，為取河北之計。後趙王勒患之，乃下幽州為逖脩祖、父墓，置守冢二家，</font><font size=4px color="#009090"><font size=4px>〔逖，范陽人，其祖父墓在焉。下，遐嫁翻。〕</font></font><font size=4px>因與逖書，求通使及互市。逖不報書，而聽其互市，收利十倍。逖牙門童建殺新蔡內史周密，降于後趙，</font><font size=4px color="#009090"><font size=4px>〔姓譜：顓頊子老童之後，以為氏。〕</font></font><font size=4px>勒斬之，送首於逖曰：「叛臣逃吏，吾之深仇，將軍之惡，猶吾惡也。」</font><font size=4px color="#009090"><font size=4px>〔惡，烏路翻。〕</font></font><font size=4px>逖深德之，自是後趙人叛歸逖者，逖皆不納，禁諸將不使侵暴後趙之民，邊境之間，稍得休息。</font><font size=4px color="#009090">〔逖聽河上諸塢兩屬，此用間之智也。然石勒為逖脩祖、父墓，斬童建而送其首，亦所姿懈逖推鋒越河之心。〕</font>

​		<font size=4px color="red">译：祖逖训练士兵，积蓄粮食，为收复黄河以北的失地做准备。后赵王石勒为此忧患，于是下令让幽州守吏为祖逖修葺祖父和父亲的陵墓，并安置两户人家看守坟冢。然后写信给祖逖，要求互通使节和开放贸易。祖逖不回复他的信，但是听任双方来往贸易，因而获取了十倍的利润。祖逖的牙门童建杀死新蔡内史周密，投降后赵。石勒将童建斩首，把首级送给祖逖说：“叛臣逃吏，是我深以为恨的。将军憎恶的人，也是我所憎恶的。”祖逖深为感动，从此凡后赵叛降归附的人，祖逖都不接纳，禁止众将侵犯、攻掠后赵民众，两国边境之间，逐渐得以休养生息。</font>

 　　<font size=4px>八月，辛未，梁州刺史周訪卒。</font><font color="#00FF"  size=4px><font size=4px>【章：甲十一行本「撫」下有「納」字；乙十一行本同；孔本同；張校同。】</font></font><font size=4px>士，眾皆為致死。</font><font size=4px color="#009090"><font size=4px>〔為，于偽翻。〕</font></font><font size=4px>知王敦有不臣之心，私常切齒，</font><font size=4px color="#009090"><font size=4px>〔切齒，上下相磨切也。〕</font></font><font size=4px>敦由是終訪之世，未敢為逆。敦遣從事中郎郭舒監襄陽軍，</font><font size=4px color="#009090"><font size=4px>〔監，工銜翻。〕</font></font><font size=4px>帝以湘州刺史甘卓為梁州刺史，督沔北諸軍事，鎮襄陽。</font><font size=4px color="#009090"><font size=4px>〔王敦憚周訪而不敢為逆，至其舉兵也，不以甘卓為虞，亦可謂姦雄矣！〕</font></font><font size=4px>舒既還，帝徵為右丞；敦留不遣。</font>

​		<font size=4px color="red">译：八月，辛未（疑误），梁州刺史周访去世。周访善于抚慰军士，大家都愿为他效命。周访知道王敦有不甘为臣的心志，私下经常切齿为恨，王敦因此在周访活着的时候，一直不敢反叛。王敦派遣从事中郎郭舒到襄阳监察军队，元帝让湘州刺史甘卓为梁州刺史，总领沔水以北地区所有军事事务，镇守襄阳。郭舒回去后，元帝征召他任右丞，王敦却留住不放行。</font>

 　　<font size=4px>後趙王勒遣中山公虎帥步騎四萬擊徐龕，</font><font size=4px color="#009090"><font size=4px>〔帥，讀曰率；下同。〕</font></font><font size=4px>龕送妻子為質，乞降，勒許之。</font><font size=4px color="#009090"><font size=4px>〔勒許龕降，力未能取龕耳；觀其後殺龕，足以知其心。質，音致。〕</font></font><font size=4px>蔡豹屯卞城，</font><font size=4px color="#009090"><font size=4px>〔卞縣，屬魯國。劉昫曰：隋於卞縣古城置泗水縣，唐屬兗州。〕</font></font><font size=4px>石虎將擊之，豹退守下邳，為徐龕所敗。</font><font size=4px color="#009090"><font size=4px>〔敗，補邁翻。〕</font></font><font size=4px>虎引兵城封丘而旋，徙士族三百家置襄國崇仁里，</font><font size=4px color="#009090"><font size=4px>〔崇仁里，勒所命名，以處衣冠之族。〕</font></font><font size=4px>置公族大夫以領之。</font>

​		<font size=4px color="red">译：后赵王石勒派遣中山公石虎率步兵、骑兵四万攻击徐龛，徐龛把妻子、儿子送到后赵为人质，乞求投降，石勒答应了。蔡豹屯军于卞城，石虎准备攻击他，蔡豹退守到下邳，被徐龛击败。石虎率领军队在封丘修建城堡，然后回军，迁徙三百家士族安置在襄国的崇仁里，设置了公族大夫来统领他们。</font>

 　　<font size=4px>後趙王勒用法甚嚴，諱「胡」尤峻，</font><font size=4px color="#009090"><font size=4px>〔勒本胡人，故以為諱。〕</font></font><font size=4px>宮殿既成，初有門戶之禁。有醉胡乘馬，突入止車門。勒大怒，責宮門小執法馮翥。</font><font size=4px color="#009090"><font size=4px>〔執法，御史之官也。紫宮南蕃中二星曰左、右執法。晉之故臣為勒定官制，取此置宮門執法，即以張賓為大執法，總朝政，故宮門置小執法。翥，章庶翻。〕</font></font><font size=4px>翥惶懼忘諱，對曰：「向有醉胡，乘馬馳入，甚呵禦之，而不可與語。」勒笑曰：「胡人正自難與言。」恕而不罪。</font>

​		<font size=4px color="red">译：后赵王石勒施用刑法非常峻刻，特别忌讳“胡”这个字眼。当时后赵的宫殿已经建成，开始有出入门户的限制。有一个胡人喝醉了酒，骑马闯入止车门。石勒大发雷霆，叱责宫门小执法冯翥。冯翥惊惶恐惧，忘了忌讳，对石勒说：“刚才有个醉酒胡人骑马冲进来，我虽极力呵斥禁止他，但简直没法和他交谈。”石勒笑着说：“胡人本来就难以和他们言谈。”饶恕了冯翥，不再追究。</font>

 　　<font size=4px>勒使張賓領選，初定五品，後更定九品。命公卿及州郡歲舉秀才、至孝、廉清、賢良、直言、武勇之士各一人。</font><font size=4px color="#009090">〔選，須絹翻。石勒立國，粗有綱紀，石虎繼之，無復有是。〕</font>

​		<font size=4px color="red">译：石勒让张宾总领铨选官员事宜，起初将官衔定为五品，后来改定为九品。令公卿和州郡长官按年度推举秀才、至孝、廉清、贤良、直言、武勇者各一人。</font>

 　　<font size=4px>西平公張茂立兄子駿為世子。</font>

​		<font size=4px color="red">译：西平公张茂立兄长张的儿子张骏为世子。</font>

 　　<font size=4px>蔡豹既敗，將詣建康歸罪，北中郎將王舒止之。帝聞豹退，遣使收之。</font><font size=4px color="#009090"><font size=4px>〔使，疏吏翻。〕</font></font><font size=4px>舒夜以兵圍豹，豹以為他寇，帥麾下擊之，聞有詔，乃止。舒執豹送建康，冬，十月，丙辰，斬之。</font>

​		<font size=4px color="red">译：蔡豹战败之后，准备到建康领受罪责，被北中郎将王舒制止。元帝听说蔡豹退还不来，派使者前去拘捕他。王舒夜间派兵包围蔡豹，蔡豹以为是别的敌寇，率领麾下士兵攻击，听说有元帝诏书，这才停止。王舒抓住蔡豹送到建康，冬季，十月，丙辰（二十五日），蔡豹被斩首。</font>

 　　<font size=4px>王敦殺武陵內史向碩。</font><font size=4px color="#009090">〔史書王敦專殺，以著其無君之罪。〕</font>

​		<font size=4px color="red">译：王敦杀死武陵内史向硕。</font>

 　　<font size=4px>帝之始鎮江東也，敦與從弟導同心翼戴，帝亦推心任之，敦總征討，</font><font size=4px color="#009090"><font size=4px>〔懷帝永嘉五年，帝以敦刺揚州，加都督征討諸軍事，其討華軼、杜弢、王機、杜曾，皆其功也。從，才用翻。〕</font></font><font size=4px>導專機政，</font><font size=4px color="#009090"><font size=4px>〔尚書，萬機之本，導錄尚書事，是專機政也。〕</font></font><font size=4px>群從子弟布列顯要，</font><font size=4px color="#009090"><font size=4px>〔從，才用翻。〕</font></font><font size=4px>時人為之語曰：「王與馬，共天下。」後敦自恃有功，且宗族強盛，稍益驕恣，帝畏而惡之，</font><font size=4px color="#009090"><font size=4px>〔惡，烏路翻。〕</font></font><font size=4px>乃引劉隗、刁協等以為腹心，稍抑損王氏之權，導亦漸見疏外。中書郎孔愉陳導忠賢，有佐命之勳，宜加委任；帝出愉為司徒左長史。導能任真推分，澹如也，</font><font size=4px color="#009090"><font size=4px>〔分，扶問翻。澹，杜覽翻。〕</font></font><font size=4px>有識皆稱其善處興廢。而敦益懷不平，</font><font size=4px color="#009090"><font size=4px>〔史言導所以福祚流子孫，敦所隕身喪元，禍及王含父子。處，昌呂翻。〕</font></font><font size=4px>遂溝嫌隙。</font>

​		<font size=4px color="red">译：元帝开始统治江东的时候，王敦和堂弟王导同心同德，共同拥戴和辅佐，元帝也推心置腹，重用他们。王敦总领征讨军事，王导把持机要政务，门生子弟各自占据显要的职位，当时人因此有这样的说法：“王与马，共天下。”后来王敦自恃有功，而且宗族势力强盛，越来越骄恣拔扈，元帝因畏惧而憎恶，于是提拔刘隗、刁协等人作为自己的心腹，逐渐抑制和削弱王氏的职权，王 导也逐渐被疏远。中书郎孔愉向元帝陈述王导的忠贤，认为有辅佐王室的功勋，应当加以任用，也被元帝贬黜为司徒左长史。王导能够听任自然，安守本分，性情澹泊，了解其为人的都称赞他能妥善对待职位的升降。但王敦却更加心怀不满，于是与元帝之间产生了裂痕和矛盾。</font>

 　　<font size=4px>初，敦辟吳興沈充為參軍，充薦同郡錢鳳於敦，敦以為鎧曹參軍。二人皆巧諂凶狡，知敦有異志，陰贊成之，為之畫策；敦寵信之，劫傾內外。敦上疏為導訟屈，辭語怨望。導封以還敦，</font><font size=4px color="#009090"><font size=4px>〔導錄尚書，先見敦疏，故封還之。為，于偽翻；下隗為同。〕</font></font><font size=4px>敦復遣奏之。</font><font size=4px color="#009090"><font size=4px>〔復，扶又翻。〕</font></font><font size=4px>左將軍譙王氶，</font><font size=4px color="#009090"><font size=4px>〔氶，音拯。以此觀之則前作「承」，誤也。〕</font></font><font size=4px>忠厚有志行，</font><font size=4px color="#009090"><font size=4px>〔下，下孟翻。〕</font></font><font size=4px>帝親信之。夜，召氶，以敦疏示之，曰：「王敦以頃年之功，位任足矣；而所求不已，言至於此，將若之何﹖」氶曰：「陛下不早裁之，以至今日，敦必為患。」</font>

​		<font size=4px color="red">译：当初，王敦征召吴兴人沈充为参军，沈充把同郡人钱风推荐给王敦，王敦任用他为铠曹参军。这二人都是奸巧谄谀、凶恶狡诈之徒，知道王敦心怀异志，暗地促成，为王敦出谋划策。王敦宠信他们，二人权势倾重内外。王敦给元帝上疏，为王导鸣冤叫屈，言辞之间颇多怨恨。王导把疏文加封，退还给王敦，王敦又遣使奏上。左将军、谯王司马，为人忠厚而有节操，元帝亲近并信任他。元帝夜间召见司马，把王敦的上疏拿给他看，说：“以王敦近年来的功劳，现在的职位已够大了，但他的索求却没有止境，以至说出这样的话，现在怎么办呢？”司马说：“陛下不早点处置他，以至到今天的地步，王敦必定会成为国家的祸患。”</font>

 　　<font size=4px>劉隗為帝謀，出心腹以鎮方面。會敦表以宣城內史沈充代甘卓為湘州刺史，帝謂氶曰：「王敦姦逆已著，朕為惠皇，其勢不遠。</font><font size=4px color="#009090"><font size=4px>〔言當如惠帝受制於強臣也。〕</font></font><font size=4px>湘州據上流之勢，控三州之會，</font><font size=4px color="#009090"><font size=4px>〔三州，謂荊、交、廣。〕</font></font><font size=4px>欲以叔父居之，何如﹖」</font><font size=4px color="#009090"><font size=4px>〔古者同胜諸侯，天子謂之伯父、叔父。氶，宣帝之從孫；而帝，宣帝之曾孫，於屬亦叔父也。〕</font></font><font size=4px>氶曰：「臣奉承詔命，惟力是視，何敢有辭！然湘州經蜀寇之餘，</font><font size=4px color="#009090"><font size=4px>〔蜀寇，謂杜弢之亂也。〕</font></font><font size=4px>民物凋弊，若得之部，比及三年，乃可即戎；</font><font size=4px color="#009090"><font size=4px>〔用論語冉有對孔子之言。即，從也。朱熹曰：即，就也。戎，兵也。比，必寐翻。〕</font></font><font size=4px>苟未及此，雖復灰身，亦無益也。」</font><font size=4px color="#009090"><font size=4px>〔復，扶又翻。〕</font></font><font size=4px>十二月，詔曰：「晉室開基，方鎮之任，親賢並用，其以譙王氶為湘州刺史。」長沙鄧騫聞之，歎曰：「湘州之禍，其在斯乎！氶行至武昌，敦與之宴，謂氶曰：「大王雅素佳士，</font><font size=4px color="#009090"><font size=4px>〔雅素，猶言平常也。〕</font></font><font size=4px>恐非將帥才也。」</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>氶曰；「公未見知耳，鉛刀豈無一割之用！」</font><font size=4px color="#009090"><font size=4px>〔後漢班超之言。〕</font></font><font size=4px>敦謂錢鳳曰：「彼不佑懼而學壯語，足知其不武，無能為也。」乃聽之鎮。</font><font size=4px color="#009090"><font size=4px>〔氶雖忠有餘而才不足，敦窺見而知其無能為。〕</font></font><font size=4px>時湘土荒殘，公私困弊，氶躬自儉約，傾心綏撫，甚有能名。</font>

​		<font size=4px color="red">译：刘隗为元帝出主意，派自己的心腹去镇守各地。适逢王敦上表，要让宣城内史沈充代替甘卓任湘州刺史。元帝对司马说：“王敦叛逆的行为已经昭著，照这样的情势下去不会很久，朕就要遭受惠帝那样的命运了。”湘州占据长 江上游的地势，控制着荆州、交州、广州的交会处，我想让叔父您镇守那里，不知如何？”司马说：“我既奉承诏令，必定尽力而为，哪敢再说什么！不过湘州经历蜀人杜的寇乱之后，人民稀少，物产凋敝，如果我去治理，得等到三年之后，才有能力参加战事。如果不到三年，即使粉身碎骨，也不能有太大的帮助。”十二月，元帝下诏说：“自从晋王室建立基业以来，任命方镇大员，都是宗亲和贤良并用，现任命谯王司马为湘州刺史。”长沙人邓骞听说此事，叹息说：“湘州的祸乱，恐怕由此而生了！”司马行至武昌，王敦设宴招待他，对司马说：“大王平素是德才兼备的读书人，恐怕不是将帅之才。”司马说：“您不知道就是了，即使是铅刀又怎能连一割之用都没有呢！”王敦对钱凤说：“他不知畏惧却要学豪言壮语，足以知晓他不通军事，不会有什么作为。”于是听任司马到任。当时湘州土地荒芜，官府和私人均财用短缺，司马带头节俭，尽心安绥和抚恤民众，很有能干的名声。</font>

 　　<font size=4px>高句麗寇遼東，</font><font size=4px color="#009090"><font size=4px>〔句，如字，又音駒。麗，力知翻。〕</font></font><font size=4px>慕容仁與戰，大破之，自是不犯仁境。</font>

​		<font size=4px color="red">译：高句丽进犯辽东，慕容仁与他们作战，大败来犯之敌，高句丽从此不敢侵犯慕容仁的边境。</font>

### 四年（辛巳、三二一）

 　　<font size=4px>春，正月，徐龕復請降。</font><font size=4px color="#009090">〔復，扶又翻；下同。〕</font>

 　　<font size=4px>張茂築靈鈞臺，基高九仞。</font><font size=4px color="#009090"><font size=4px>〔高，居傲翻。〕</font></font><font size=4px>武陵閻曾夜叩府門</font><font size=4px color="#009090"><font size=4px>〔「武陵」，疑當作「武威」。〕</font></font><font size=4px>呼曰：「武公遣我來，</font><font size=4px color="#009090"><font size=4px>〔張軌，諡武公。呼，火故翻。〕</font></font><font size=4px>言『何故勞民築臺！』」有司以為妖，請殺之。茂曰：「吾信勞民。曾稱先君之命以規我，何謂妖乎！」乃為之罷役。</font><font size=4px color="#009090">〔妖，於驕翻。為，于偽翻；下同。〕</font>

 　　<font size=4px>三月，癸亥，日中有黑子。</font><font size=4px color="#009090"><font size=4px>〔日中有黑子，陰侵陽而磨蕩之也。時王敦驕悖漏甚，故象見于天。〕</font></font><font size=4px>著作佐郎河東郭璞以帝用刑過差，上疏，以為：「陰陽錯繆，皆繁刑所致。赦不欲數，</font><font size=4px color="#009090"><font size=4px>〔數，所角翻。〕</font></font><font size=4px>然子產知鑄刑書非政之善，不得不作者，須以救弊故也。</font><font size=4px color="#009090"><font size=4px>〔左傳，鄭鑄刑書，叔向詒子產書曰：「國將亡，必多制。」復書曰：「吾以救世也。」須，待也。〕</font></font><font size=4px>今之宜赦，理亦如之。」</font>



 　　<font size=4px>後趙中山公虎攻幽州刺史段匹磾於厭次，</font><font size=4px color="#009090"><font size=4px>〔磾，丁奚翻。厭，於琰翻。〕</font></font><font size=4px>孔萇攻其統內諸城，悉拔之。段文鴦言於匹磾曰：「我以勇聞，故為民所倚望；今視民被掠而不救，是怯也。</font><font size=4px color="#009090"><font size=4px>〔被，皮義翻；下同。〕</font></font><font size=4px>民失所望，誰復為我致死！」遂帥壯士數十騎出戰，</font><font size=4px color="#009090"><font size=4px>〔復，扶又翻。為，于偽翻。帥，讀曰率。〕</font></font><font size=4px>殺後趙兵甚眾。馬乏，伏不能起。虎呼之曰：「兄與我俱夷狄，久欲與兄同為一家。今天不違願，於此得相見，何為復戰！請釋仗。」文鴦罵曰：「汝為寇賊，當死日久，吾兄不用吾策，</font><font size=4px color="#009090"><font size=4px>〔事見七十八卷懷帝永嘉六年。〕</font></font><font size=4px>故令汝得至此。我寧鬬死，不為汝屈！」遂下馬苦戰，槊折，執刀戰不已，</font><font size=4px color="#009090"><font size=4px>〔槊，色角翻，矛長丈八者曰槊。折，而設翻。〕</font></font><font size=4px>自辰至申。後趙兵四面解馬羅披自鄣，</font><font size=4px color="#009090"><font size=4px>〔馬羅披，意即障泥也。〕</font></font><font size=4px>前執文鴦；文鴦力竭被執，城內奪氣。</font>



 　　<font size=4px>匹磾欲單騎歸朝，</font><font size=4px color="#009090"><font size=4px>〔騎，奇寄翻。朝，直遙翻。〕</font></font><font size=4px>邵續之弟樂安內史洎勒兵不聽；洎復欲執臺使王英送於虎。</font><font size=4px color="#009090"><font size=4px>〔臺使，晉朝所遣者也。使，疏吏翻。〕</font></font><font size=4px>匹磾正色責之曰：「卿不能遵兄之志，逼吾不得歸朝，亦己甚矣，復欲執天子使者；我雖夷狄，所未聞也！」洎與兄子緝、竺等輿櫬出降。</font><font size=4px color="#009090"><font size=4px>〔櫬，初覲翻。降，戶江翻。〕</font></font><font size=4px>匹磾見虎曰：「我受晉恩，志在滅汝，不幸至此，不能為汝敬也。」後趙王勒及虎素與匹磾結為兄弟，虎即起拜之。勒以匹磾為冠軍將軍，</font><font size=4px color="#009090"><font size=4px>〔冠，古玩翻。〕</font></font><font size=4px>文鴦為左中郎將，散諸流民三萬餘戶，復其本業，置守宰以撫之。於是幽、冀、并三州皆入於後趙。匹磾不為勒禮，常著朝服，持晉節。</font><font size=4px color="#009090"><font size=4px>〔著，陟略翻。〕</font></font><font size=4px>久之，與文鴦、邵續皆為後趙所殺。</font><font size=4px color="#009090"><font size=4px>〔厭次既破，無復後患，匹磾兄弟與邵續皆被害，石勒志趣，從可知矣。〕</font></font>

 　　<font size=4px>五月，庚申，詔免中州良民遭難為揚州諸郡僮客者，以備征役。</font><font size=4px color="#009090"><font size=4px>〔難，乃旦翻。〕</font></font><font size=4px>尚書令刁協之謀也，由是眾益怨之。</font>

 　　<font size=4px>終南山崩。</font><font size=4px color="#009090"><font size=4px>〔終南，長安南山也。時劉曜據關中，亡國之徵。晉書書於曜載記。〕</font></font>

 　　<font size=4px>秋，七月，甲戌，以尚書僕射戴淵為征西將軍、都督司，兗，豫，并，雍，冀六州諸軍事、司州刺史，鎮合肥；</font><font size=4px color="#009090"><font size=4px>〔合肥縣，屬淮南郡。雍，於用翻。〕</font></font><font size=4px>丹楊尹劉隗為鎮北將軍、都督青，徐，幽，平四州諸軍事、青州刺史，鎮淮陰；</font><font size=4px color="#009090"><font size=4px>〔淮陰縣，前漢屬臨淮郡，後漢屬下邳郡，晉屬廣陵郡。〕</font></font><font size=4px>皆假節領兵，名為討胡，實備王敦也。

 　　<font size=4px>隗雖在外，而朝廷機事，進退士大夫，帝皆與之密謀。敦遺隗書曰：</font><font size=4px color="#009090"><font size=4px>〔遺，于季翻。〕</font></font><font size=4px>「頃承聖上顧眄足下，今大賊未滅，中原鼎沸，欲與足下及周生之徒</font><font size=4px color="#009090"><font size=4px>〔周生，謂周顗。敦素憚顗，見輒翻面不休，故舉以為言。〕</font></font><font size=4px>刃力王室，共靜海內。若其泰也，則帝祚於是乎隆；若其否也，</font><font size=4px color="#009090"><font size=4px>〔否，皮鄙翻。〕</font></font><font size=4px>則天下永無望矣。」隗答曰：「『魚相忘於江湖，人相忘於道術。』</font><font size=4px color="#009090"><font size=4px>〔引莊子大宗師之言。〕</font></font><font size=4px>『竭股肱之力，效之以忠貞，』</font><font size=4px color="#009090"><font size=4px>〔晉大夫荀息之言。〕</font></font><font size=4px>吾之志也。」敦得書，甚怒。</font>

 　　<font size=4px>壬午，以驃騎將軍王導為侍中、司空、假節、錄尚書、領中書監。</font><font size=4px color="#009090"><font size=4px>〔驃，匹妙翻。〕</font></font><font size=4px>帝以敦故，并疏忌導。御史中丞周嵩上疏，以為：「導忠素竭誠，輔成大業，不宜聽孤臣之言，惑疑似之說，放逐舊德，以佞伍賢，</font><font size=4px color="#009090"><font size=4px>〔用兵列陳，五人為伍。伍，同列也。以佞伍賢，言賢佞同列也。〕</font></font><font size=4px>虧既往之恩，招將來之患。」</font><font size=4px color="#009090"><font size=4px>〔向者親倚導而今疏忌之，是虧既往之恩也；導或自疑，外而與敦同，是招將來之患也。招，之遙翻。〕</font></font><font size=4px>帝頗感寤，導由是得全。</font><font size=4px color="#009090"><font size=4px>〔史言周顗兄弟保護王導。〕</font></font>

 　　<font size=4px>八月，常山崩。</font><font size=4px color="#009090"><font size=4px>〔常山，在常山郡上曲陽縣西北，其地時屬石勒。〕</font></font>

 　　<font size=4px>豫州刺史祖逖，以戴淵吳士，</font><font size=4px color="#009090"><font size=4px>〔淵，廣陵人；廣陵，故吳王濞都也。〕</font></font><font size=4px>雖有才望，無弘致遠識；且已翦荊棘、收河南地，而淵雍容，一旦來統之，意甚怏怏；</font><font size=4px color="#009090"><font size=4px>〔怏，於兩翻。〕</font></font><font size=4px>又聞王敦與劉、刁構隙，將有內難，</font><font size=4px color="#009090"><font size=4px>〔難，乃旦翻。〕</font></font><font size=4px>知大功不遂，感激發病；九月，壬寅，卒於雍丘。豫州士女若喪父母，譙、梁間皆為立祠。</font><font size=4px color="#009090"><font size=4px>〔喪，息浪翻。為，于偽翻。〕</font></font><font size=4px>王敦久懷異志，聞逖卒，益無所憚。</font><font size=4px color="#009090"><font size=4px>〔王敦之所忌，周訪、祖逖，訪卒而逖繼之，宜其益無所憚也。然溫嶠、郗鑒諸人已在晉朝，卒藉之以清大憝。以此知上天生材以應世，世變無窮而人才亦與之無窮，固非姦雄所能逆睹也。〕</font></font>

 　　<font size=4px>冬，十月，壬午，以逖弟約為平西將軍、豫州刺史，領逖之眾。約無綏御之才，不為士卒所附。</font>



 　　<font size=4px>初，范陽李產避亂依逖，見約志趣異常，謂所親曰：「吾以北方鼎沸，故遠來就此，冀全宗族。今觀約所為，有不可測之志。吾託名姻親，當早自為計，無事復陷身於不義也，爾曹不可以目前之利而忘長久之策。」乃帥子弟十餘人間行歸鄉里。</font><font size=4px color="#009090">〔李產父子後事慕容儁。復，扶又翻。帥，讀曰率。間，古莧翻。〕</font>

 　　<font size=4px>十一月，皇孫衍生。</font>

 　　<font size=4px>後趙王勒悉召武鄉耆舊詣襄國，與之共坐歡飲。初，勒微時，與李陽鄰居，數爭漚漚池相毆，</font><font size=4px color="#009090"><font size=4px>〔數，所角翻。漚，於侯翻，久漬也。詩云：東門之池，可以漚麻。毛氏曰：漚，柔也。考工記，慌氏以涗水漚其絲。註云：漚，漸也。楚人曰漚，齊人曰読。読，烏禾翻。然則漚是漸漬之名，云漚柔者，謂漬使之柔断也。魏收地形志，武鄉郡三臺嶺上有李陽墓，有麻池，石勒與李陽爭漚麻處也。毆，於口翻，擊也。〕</font></font><font size=4px>陽由是獨不敢來。勒曰：「陽，壯士也；漚麻，布衣之恨；孤方兼容天下，豈讎匹夫乎！」遽召與飲，引陽臂曰：「孤往日厭老奉，卿亦飽孤毒手。」因拜參軍都尉。以武鄉比豐、沛，復之三世。</font><font size=4px color="#009090"><font size=4px>〔勒欲並驅漢光武，光武復南頓不敢遠期十歲，而勒復武鄉三世，多見其不知量也。復，方目翻。〕</font></font><font size=4px>

 　　<font size=4px>勒以民始復業，資儲未豐，於是重制禁釀，郊祀宗廟，皆用醴，</font><font size=4px color="#009090">〔酒一宿而熟者曰醴。〕</font><font size=4px>行之數年，無復釀者。</font>

 　　<font size=4px>十二月，以慕容廆為都督幽，平三州，東夷諸軍事、車騎將軍、平州牧，考異曰：燕書云「車騎大將軍、平州刺史。」按晉書載記，先拜平州刺史，尋加車騎、州牧。今從之。〕封遼鈿公，單于如故，遣謁者即授印綬，聽承制置官司守宰。廆於是備置僚屬，以裴嶷、游邃為長史，</font><font size=4px color="#009090"><font size=4px>〔嶷，魚力翻。〕</font></font><font size=4px>裴開司馬韓壽為別駕，陽耽為軍諮祭酒，崔燾為立簿，黃泓、鄭林參軍事。</font><font size=4px color="#009090"><font size=4px>〔鄭林不受廆車牛粟帛而躬耕於野，廆蓋以是取之。〕</font></font><font size=4px>廆立子皝為世子。作東橫，</font><font size=4px color="#009090"><font size=4px>〔橫，與黌同，學舍也，載記作「東庠」。皝，呼廣翻。〕</font></font><font size=4px>以平原劉讚為祭酒，使皝與諸生同受業，廆得暇，亦親臨聽之。</font><font size=4px color="#009090"><font size=4px>〔得暇者，言廆惟於國事無暇，財得一息之暇，亦親臨東橫，聽其講說。史言廆之能崇儒。〕</font></font><font size=4px>皝雄毅多權略，喜經術，國人稱之。</font><font size=4px color="#009090"><font size=4px>〔喜，許記翻。〕</font></font><font size=4px>廆徙慕容翰鎮遼東，慕容仁鎮平郭。</font><font size=4px color="#009090"><font size=4px>〔平郭縣，漢屬遼東郡，晉省。唐新書曰：高麗建安城，古平郭縣也。〕</font></font><font size=4px>翰撫安民夷，甚有威惠；仁亦次之。</font>

 　　<font size=4px>拓跋猗戦妻惟氏，忌代王鬱律之強，死不利於其子，乃殺鬱律而立其子賀専，</font><font size=4px color="#009090"><font size=4px>〔鬱律立見八十九卷愍帝建興四年。専，奴沃翻。〕</font></font><font size=4px>大人死者數十人。鬱律之子什翼犍，</font><font size=4px color="#009090"><font size=4px>〔犍，居言翻。〕</font></font><font size=4px>幼在襁褓，其母王氏匿於袴中，祝之曰：「天苟存汝，則勿啼。」久之，不啼，乃得免。惟氏專制國政，遣使聘後趙，後趙人謂之「女國使」。</font><font size=4px color="#009090">〔以惟氏專政，故謂之女國。史言拓跋所以中衰。使，疏吏翻。〕</font>