<font size=4px>　　汉纪三　起屠维大渊献，尽重光赤奋若，凡三年。

 　　太祖高皇帝中

 　　五年（己亥，公元前二零二年）

 　　冬，十月，汉王追项羽至固陵，</font><font size=4px color="#009090"><font size=4px>〔徐广曰：固陵在阳夏。晋灼曰：即固始县。余据班志，固始与阳夏为两县，皆属淮阳国。刘昭志：陈国阳夏县有固陵聚。括地志：固陵，县名，在陈州宛丘县西北四十二里。〕</font></font><font size=4px>与齐王信、魏相国越期会击楚；信、越不至，楚击汉军，大破之。汉王复坚壁自守，谓张良曰："诸侯不从，柰何？"对曰："楚兵且破，二人未有分地，</font><font size=4px color="#009090"><font size=4px>〔李奇曰：言信、越未有益地之分也。韦昭曰：信等虽名为王，未为分画疆界。分，扶问翻。余谓韦说是。〕</font></font><font size=4px>其不至固宜；君王能与共天下，可立致也。齐王信之立，非君王意，</font><font size=4px color="#009090"><font size=4px>〔言信自请为假王，乃立之耳，非君王本意。〕</font></font><font size=4px>信亦不自坚，彭越本定梁地，始，君王以魏豹故拜越为相国；</font><font size=4px color="#009090"><font size=4px>〔见上卷二年。〕</font></font><font size=4px>今豹死，越亦望王，而君王不早定。今能取睢阳以北至谷城皆以王彭越，</font><font size=4px color="#009090"><font size=4px>〔班志，睢阳县属梁国。刘昭志：谷城县属东郡，春秋之小谷也。括地志：谷城故城，在济州东阿县东二十六里。睢阳，宋州也。自宋州以北至济州谷城际黄河，尽以封彭越。〕</font></font><font size=4px>从陈以东傅海与韩</font><span class="h"><font size=4px>【章：甲十五行本"韩"作"齐"；乙十一行本同；孔本同。】</font></font><font size=4px>王信。</font><font size=4px color="#009090"><font size=4px>〔陈，古陈国，班志之淮阳国也；唐为陈州。自陈以东至于海并齐旧地，尽以与齐王信。〕</font></font><font size=4px>信家在楚，其意欲复得故邑。能出捐此地以许两人。使各自为战，则楚易破也。"</font><font size=4px color="#009090"><font size=4px>〔易，以豉翻。〕</font></font><font size=4px>汉王从之。于是韩信、彭越皆引兵来。

 　　十一月，刘贾南渡淮，围寿春，遣人诱楚大司马周殷。殷畔楚，以舒屠六，</font><font size=4px color="#009090"><font size=4px>〔舒，春秋之舒国也。班志，舒县属庐江郡。括地志：舒，今庐江之故舒城是也。〕</font></font><font size=4px>举九江兵迎黥布，</font><font size=4px color="#009090"><font size=4px>〔史记正义曰：九江郡即寿州。楚考烈王二十二年徙寿春，号曰郢；至王负刍，为秦所灭，置九江郡；至唐为庐、寿、滁、濠等州之地。〕</font></font><font size=4px>并行屠城父，随刘贾皆会。

 　　十二月，项王至垓下，</font><font size=4px color="#009090"><font size=4px>〔李奇曰：沛洨县聚邑名。洨，下交翻。张揖三苍注：垓，堤名，在沛郡。史记正义曰：按垓下是高冈绝岩，今犹高三四丈；其聚邑及堤在垓之侧，因取名焉，今在亳州真源县东十里。垓，音该。〕</font></font><font size=4px>兵少，食尽，与汉战不胜，入壁；汉军及诸侯兵围之数重。</font><font size=4px color="#009090"><font size=4px>〔重，直龙翻。〕</font></font><font size=4px>项王夜闻汉军四面皆楚歌，</font><font size=4px color="#009090"><font size=4px>〔应劭曰：楚歌者，鸡鸣歌也。汉已略得楚地，故楚歌者多，鸡鸣时歌也。师古曰：楚歌者，为楚人之歌，犹吴歈、越吟耳。若以鸡鸣为歌曲之名，于理则可，不得云鸡鸣时也。高祖令戚夫人楚舞，自为作楚歌，岂有鸡鸣时乎！〕</font></font><font size=4px>乃大惊曰："汉皆已得楚乎，是何楚人之多也！"则夜起，饮帐中，悲歌忼慨，泣数行下，</font><font size=4px color="#009090"><font size=4px>〔忼，苦广翻。行，户刚翻。泣，目中泪也。〕</font></font><font size=4px>左右皆泣，莫能仰视。于是项王乘其骏马名骓，</font><font size=4px color="#009090"><font size=4px>〔骓，朱惟翻。苍白杂毛曰骓。孔颖达曰：杂毛，是体有二种之色相间杂。〕</font></font><font size=4px>麾下壮士骑从者八百余人，直夜，溃围南出驰走。平明，汉军乃觉之，令骑将灌婴以五千骑追之。项王渡淮，骑能属者才百余人。</font><font size=4px color="#009090"><font size=4px>〔属，之欲翻。〕</font></font><font size=4px>至阴陵，</font><font size=4px color="#009090"><font size=4px>〔班志，阴陵县属九江郡。括地志：阴陵故城，在濠州定远县西北六十里。〕</font></font><font size=4px>迷失道，问一田父，田父绐曰"左"。</font><font size=4px color="#009090"><font size=4px>〔绐，荡亥翻；欺诳也。〕</font></font><font size=4px>左，乃陷大泽中，以故汉追及之。

 　　项王乃复引兵而东，至东城，</font><font size=4px color="#009090"><font size=4px>〔班志，东城县属九江郡。括地志：东城故城，在定远东南五十里。〕</font></font><font size=4px>乃有二十八骑；汉骑追者数千人。项王自度不得脱，</font><font size=4px color="#009090"><font size=4px>〔度，徒洛翻。〕</font></font><font size=4px>谓其骑曰："吾起兵至今，八岁矣；身七十余战，未尝败北，遂霸有天下。然今卒困于此，</font><font size=4px color="#009090"><font size=4px>〔卒，子恤翻。〕</font></font><font size=4px>此天之亡我，非战之罪也！今日固决死，愿为诸君快战，必溃围，斩将，刈旗，三胜之，令诸君知天亡我，非战之罪也。"乃分其骑以为四队，四乡。</font><font size=4px color="#009090"><font size=4px>〔乡，读曰向。〕</font></font><font size=4px>汉军围之数重。项王谓其骑曰："吾为公取彼一将。"令四面骑驰下，期山东为三处。于是项王大呼驰下，汉军皆披靡，</font><font size=4px color="#009090"><font size=4px>〔呼，火故翻。披，普彼翻。史记正义曰：靡，言精体低垂。〕</font></font><font size=4px>遂斩汉一将。是时，郎中骑杨喜追项王，</font><font size=4px color="#009090"><font size=4px>〔郎中骑，即汉官所谓骑郎。〕</font></font><font size=4px>项王瞋目而叱之，喜人马俱惊，辟易数里。</font><font size=4px color="#009090"><font size=4px>〔辟，频益翻。易，如字。师古曰：辟易，谓开张而易其故处。宋祁国语补音：易，以豉翻；未知其何据。〕</font></font><font size=4px>项王与其骑会为三处，汉军不知项王所在，乃分军为三，复围之。项王乃驰，复斩汉一都尉，杀数十百人，复聚其骑，亡其两骑耳。乃谓其骑曰："何如？"骑皆伏曰："如大王言！"

 　　于是项王欲东渡乌江，</font><font size=4px color="#009090"><font size=4px>〔臣瓒曰：乌江在牛渚。索隐曰：按晋初属临淮。括地志：乌江亭，即和州乌江县是也；晋初为县。水经曰：江水又北得黄律口，汉书所谓乌江亭长檥船待项王，即此地。余据乌江浦在今和州乌江县东五十里，即亭长檥船待羽处。〕</font></font><font size=4px>乌江亭长檥船待，</font><font size=4px color="#009090"><font size=4px>〔徐广曰：檥，音仪，一音俄。应劭曰：檥，正也。孟康曰：檥，音蚁，附也，附船着岸也。如淳曰：南方谓整船向岸曰檥。索隐曰：檥字，诸家各以意解耳。邹诞本作"样船"，以尚翻；刘氏亦有此音。〕</font></font><font size=4px>谓项王曰："江东虽小，地方千里，众数十万人，亦足王也。愿大王急渡；今独臣有船，汉军至，无以渡。"项王笑曰："天之亡我，我何渡为！且籍与江东子弟八千人渡江而西，今无一人还；纵江东父兄怜而王我，我何面目见之！纵彼不言，籍独不愧于心乎！"乃以所乘骓马赐亭长，令骑皆下马步行，持短兵接战。独籍所杀汉军数百人，身亦被十余创。</font><font size=4px color="#009090"><font size=4px>〔被，皮义翻。创，初良翻。〕</font></font><font size=4px>顾见汉骑司马吕马童，曰："若非吾故人乎？"马童面之，</font><font size=4px color="#009090"><font size=4px>〔张晏曰：以故人难亲斫之，故背之也。如淳曰：面，谓不正视也。师古曰：如说非。面，谓背之，不正向也，面缚，亦反偝而缚之；杜元凯以为但见其面，非也。贡父曰：面之，直向之耳。〕</font></font><font size=4px>指示中郎骑王翳曰："此项王也。"项王乃曰："吾闻汉购我头千金，邑万户；</font><font size=4px color="#009090"><font size=4px>〔史记正义曰：汉以一斤金为千金，当一万钱也。余谓一斤金与万户邑，多少不称，正义之说，未可为据也。〕</font></font><font size=4px>吾为若德。"</font><font size=4px color="#009090"><font size=4px>〔班书，"德"作"得"；邓展曰：令公得我以为功也。史记作"德"；徐广曰：亦可是功德之德。史记正义曰：为，于伪翻。言吕马童与已是故人，旧有恩德于己。余谓羽盖谓我为汝自刎以德汝。〕</font></font><font size=4px>乃自</font><span class="h"><font size=4px>【章：甲十五行本无"自"字；乙十一行本同；孔本同。】</font></font><font size=4px>刎而死。</font><font size=4px color="#009090"><font size=4px>〔刎，武粉翻。〕</font></font><font size=4px>王翳取其头；余骑相蹂践</font><font size=4px color="#009090"><font size=4px>〔蹂，人九翻。〕</font></font><font size=4px>争项王，相杀者数十人；最其后，杨喜、吕马童及郎中吕胜、杨武各得其一体；五人共会其体，皆是，故分其户，封五人皆为列侯。</font><font size=4px color="#009090"><font size=4px>〔吕马童封中水侯，王翳封杜衍侯，杨喜封赤泉侯，杨武封吴防侯，吕胜封涅阳侯。〕</font></font><font size=4px>

 　　楚地悉定，独鲁不下；</font><font size=4px color="#009090"><font size=4px>〔秦，鲁县属薛郡，项羽初封于此，汉为鲁国。〕</font></font><font size=4px>汉王引天下兵欲屠之。至其城下，犹闻弦诵之声；为其守礼义之国，为主死节，乃持项王头以示鲁父兄，鲁乃降。汉王以鲁公礼葬项王于谷城，</font><font size=4px color="#009090"><font size=4px>〔宋白曰：宋州谷熟县，古谷城也，汉于此置薄县，又改为谷阳县。〕</font></font><font size=4px>亲为发哀，哭之而去。</font><font size=4px color="#009090"><font size=4px>〔为，于伪翻。〕</font></font><font size=4px>诸项氏枝属皆不诛。封项伯等四人皆为列侯，赐姓刘氏；诸民略在楚者皆归之。

 　　太史公曰：羽起陇畮之中，</font><font size=4px color="#009090"><font size=4px>〔畮，古亩字。〕</font></font><font size=4px>三年，遂将五诸侯灭秦，</font><font size=4px color="#009090"><font size=4px>〔此时山东六国，而齐、赵、韩、魏、齐并起，从羽伐秦，故云五诸侯。〕</font></font><font size=4px>分裂天下而封王侯，政由羽出；位虽不终，近古以来未尝有也！及羽背关怀楚，</font><font size=4px color="#009090"><font size=4px>〔师古曰：背关，谓背约不王沛公于关中；怀楚，谓思东归彭城也。余谓背关怀楚，文意一贯，言羽弃背关中之形胜而怀乡归楚也，不必分为两节。背，蒲妹翻。〕</font></font><font size=4px>放逐义帝而自立；怨王侯判己，难矣！自矜功伐，奋其私智而不师古，谓霸王之业，欲以力征经营天下。五年，卒亡其国，</font><font size=4px color="#009090"><font size=4px>〔卒，子恤翻。〕</font></font><font size=4px>身死东城；尚不觉悟而不自责，乃引"天亡我，非用兵之罪也，"岂不谬哉！

 　　扬子法言：或问："楚败垓下，方死，曰『天也！』谅乎？"曰："汉屈群策，群策屈群力；</font><font size=4px color="#009090"><font size=4px>〔谅，信也。屈，尽也。〕</font></font><font size=4px>楚憞群策而自屈其力。</font><font size=4px color="#009090"><font size=4px>〔憞，徒对翻，恶也。〕</font></font><font size=4px>屈人者克，自屈者负；天曷故焉！"</font><font size=4px color="#009090"><font size=4px>〔温公曰：何预天事。〕</font></font><font size=4px>

 　　汉王还，至定陶</font><font size=4px color="#009090"><font size=4px>〔班志，定陶县属济阴郡，古之陶邑；宋为广济军理所。〕</font></font><font size=4px>驰入齐王信壁，夺其军。

 　　临江王共尉不降，</font><font size=4px color="#009090"><font size=4px>〔共敖，项羽封为临江王；尉，其子也。〕</font></font><font size=4px>遣卢绾、刘贾击虏之。

 　　春，正月，更立齐王信为楚王，王淮北，都下邳。</font><font size=4px color="#009090"><font size=4px>〔更，工衡翻。〕</font></font><font size=4px>封魏相国建城侯彭越为梁王，王魏故地，都定陶。

 　　令曰："兵不得休八年，万民与苦甚；</font><font size=4px color="#009090"><font size=4px>〔如淳、师古皆曰与，弋庶翻。贡父曰：与，读曰欤，助辞。〕</font></font><font size=4px>今天下事毕，其赦天下殊死以下。"</font><font size=4px color="#009090"><font size=4px>〔如淳曰：殊死，死罪之明白也；左传曰：斩其木而弗殊。韦昭曰：殊死，斩刑也。师古曰：殊，绝也，异也；言其身首离绝而异处。贡父曰：予按说文：汉蛮夷殊。然则殊自死刑之名。〕</font></font><font size=4px>

 　　诸侯王皆上疏请尊汉王为皇帝。二月甲午，王即皇帝位于泛水之阳。</font><font size=4px color="#009090"><font size=4px>〔蔡邕曰：上古天子称皇，其次称帝，其次称王。秦承三王之末，自以德兼三皇、五帝，故并以为号。汉高受命，因而不改。张晏曰：泛水在济阴界，取其泛爱弘大而润下也。师古曰：据叔孙通传：为皇帝于定陶，则此水在济阴是也。括地志：汉高祖即位坛，在曹州济阴县界。泛，敷剑翻。〕</font></font><font size=4px>更王后曰皇帝，太子曰皇太子；追尊先媪曰昭灵夫人。</font><font size=4px color="#009090"><font size=4px>〔高祖母曰刘媪。文颖曰：幽州及汉中皆谓老妪为媪。师古曰：媪，女老称，音乌老翻。〕</font></font><font size=4px>

 　　昭曰：</font><font size=4px color="#009090"><font size=4px>〔如淳曰：诏，告也。自秦、汉以下，惟天子独称之。汉制度：帝之下书有四：一曰策书，二曰制书，三曰诏书，四曰诫敕。策书者，编简也，其制长二尺，短者半之；篆书，起年月日，称皇帝以命诸侯王；三公以罪免，亦赐策，而以隶书，用尺一木，两行，此为异也。制书，帝者制度之命。其文曰"制诏三公"，皆玺封，尚书令印重封，露布州郡也。诏书，昭，告也，其文曰"告某官如故事"。诫敕，谓敕刺史、太守，其文曰 "有诏，敕某官"。他皆仿此。〕</font></font><font size=4px>"故衡山王吴芮，从百粤之兵，佐诸侯，诛暴秦，有大功；诸侯立以为王，项羽侵夺之地，谓之番君。其以芮为长沙王。"</font><font size=4px color="#009090"><font size=4px>〔吴芮封衡山王，都邾；今封长沙王，都临湘。番，蒲何翻。〕</font></font><font size=4px>又曰："故粤王无诸，世奉粤祀；秦侵夺其地，使其社稷不得血食。诸侯伐秦，无诸身率闽中兵以佐灭秦，项羽废而弗立。今以为闽粤王，王闽中地。"</font><font size=4px color="#009090"><font size=4px>〔粤王无诸，句践之后；秦取其地置闽中郡；今复以封之。师古曰：闽越，今泉州、建安是其地。徐广曰：今建安侯官地。史记正义曰：今闽州又改为福。应劭曰：闽，音文饰之文。师古曰：非也；音缗。闽人本蛇种，故其字从"虫"。〕</font></font><font size=4px>

 　　帝西都洛阳。

 　　夏，五月，兵皆罢归家。

 　　诏："民前或相聚保山泽，不书名数。今天下已定，令各归其县，复故爵、田宅；</font><font size=4px color="#009090"><font size=4px>〔复，扶目翻，还也。〕</font></font><font size=4px>吏以文法教训辨告，</font><font size=4px color="#009090"><font size=4px>〔师古曰：辨告曰，分别义理以晓喻之。〕</font></font><font size=4px>勿笞辱军吏卒；爵及七大夫以上，皆令食邑，</font><font size=4px color="#009090"><font size=4px>〔臣瓒曰：秦制：列侯乃得食邑。今七大夫以上皆食邑，所以宠之也。师古曰：七大夫，公大夫也；爵第七，故谓之七大夫。〕</font></font><font size=4px>非七大夫已下，皆复其身及户，勿事。"</font><font size=4px color="#009090"><font size=4px>〔应劭曰：不输户赋也。如淳曰：事，谓役使也。师古曰：复其身及一户之内皆不傜赋也。复，方目翻。〕</font></font><font size=4px>

 　　帝置酒洛阳南宫，</font><font size=4px color="#009090"><font size=4px>〔括地志：南宫，在洛州洛阳县东北二十六里洛阳故城中。舆地志：秦时，洛阳已有南、北宫。〕</font></font><font size=4px>上曰：</font><font size=4px color="#009090"><font size=4px>〔蔡邕曰：上者，尊位所在也；但言上，不敢言尊号耳。〕</font></font><font size=4px>"彻侯、诸将毋敢隐朕，皆言其情：</font><font size=4px color="#009090"><font size=4px>〔彻，通也。应劭曰：言其功德通于王室也。后避武讳，改曰通侯，亦曰列侯。〕</font></font><font size=4px>吾所以有天下者何？项氏之所以失天下者何？"高起、王陵对曰：</font><font size=4px color="#009090"><font size=4px>〔张晏曰：诏使高官者起，故陵先对。臣瓒曰：汉帝年纪有信平侯臣陵、都武侯臣起。魏相、邴吉秦：高祖时，秦事有将军臣陵、臣起。师古曰：张说非也。若言高官者起，则丞相萧何、太尉卢绾以张良、陈平之属皆在，陵不得而先对也。姓谱：齐太公之后，食采于高，因氏焉。〕</font></font><font size=4px>"陛下使人攻城略地，因以与之，与天下同其利；项羽不然，有功者害之，贤者疑之，此其所以失天下也。"上曰："公知其一，未知其二。夫运筹帷幄之中，决胜千里之外，吾不如子房；填国家，抚百姓，给饷馈，不绝粮道，吾不如萧何；</font><font size=4px color="#009090"><font size=4px>〔填，读曰镇。馈，与馈同。〕</font></font><font size=4px>连百万之众，战必胜，攻必取，吾不如韩信。三者皆人杰，吾能用之，此吾所以取天下者也。项羽有一范增而不能用，此所以为我禽也。群臣说服。</font><font size=4px color="#009090"><font size=4px>〔说，读曰悦。〕</font></font><font size=4px>

 　　韩信至楚，召漂母，赐千金。召辱己少年令出跨下者，以为中尉；</font><font size=4px color="#009090"><font size=4px>〔事见九卷元年。漂，匹妙翻。〕</font></font><font size=4px>告诸将相曰："此壮士也。方辱我时，我宁不能杀之邪？杀之无名，故忍而就此。"

 　　彭越既汉封，田横惧诛，与其徒属五百余人入海，居岛中。</font><font size=4px color="#009090"><font size=4px>〔海中山曰岛。史记正义曰：海州东海县有岛山，去岸八十里。余按北史，杨愔避谗东入田横岛，是岛以横居之而得名。岛，丁老翻。〕</font></font><font size=4px>帝以田横兄弟本定齐地，齐贤者多附焉；今在海中，不敢，后恐为乱。乃使使赦横罪，召之。横谢曰："臣烹陛下之使郦生，</font><font size=4px color="#009090"><font size=4px>〔事见上卷四年。〕</font></font><font size=4px>今闻其弟商为汉将；臣恐惧，不敢奉诏，请为庶人，守海岛中。"使还报，帝乃诏卫尉郦商曰：</font><font size=4px color="#009090"><font size=4px>〔班表：卫尉，秦官，掌宫门卫屯兵。〕</font></font><font size=4px>"齐王田横即至，人马从者敢动摇者，致族夷！"</font><font size=4px color="#009090"><font size=4px>〔从，才用翻。言诛夷其族也。〕</font></font><font size=4px>乃复使使持节具告以诏商状，</font><font size=4px color="#009090"><font size=4px>〔周礼：司节掌守邦节，辨其用以辅王命。注云：节者，执以行为信。邦节，珍圭、牙璋、谷圭、琬圭、琰圭也。守邦国用玉节，以玉为之；守都鄙用角节，以角为之。邦国之使，节用金；门关之节，用符；货贿之节，用玺；道路之节，用旌。审此，则古之所执以为信者，皆谓之节。自秦以来，有玺、符、节，则玺自玺，符自符，节自节，分为三矣。汉之节，即古之旌节也。郑氏注以符节为汉宫中诸宫诏符，玺节为汉之印章，旌节为汉使者所持节；则知汉所谓节，盖古之旌节也。贤曰：节者，所以为信，以竹为之，柄长八尺，以旄牛尾为之，毦三种。此汉制也。〕</font></font><font size=4px>曰："田横来，大者王，小者乃侯耳；不来，且举兵加诛焉。"

 　　横乃与其客二人乘傅诣洛阳。</font><font size=4px color="#009090"><font size=4px>〔如淳曰：四马，高足为置传，中足为驰传，下足为乘传；一马、二马为轺传。急者乘一乘传。师古曰：盖今之驿，古者以车，谓之传车；其后单置马，谓之驿骑。汉律：诸当乘传及发驾置传者，皆持尺五寸木传信，封以御史大夫印章；其乘传，参封之，参，三也；有期会，累封两端，端各两封，凡四封；乘置驰传，五封之，两端各二，中央一；轺传，两马再封之；一马一封，以马驾轺车而乘传曰一封轺传。史照所谓依乘符传而行者本此；但择焉而不精，语焉而不详耳，终不若颜说简而明。传，张恋翻。〕</font></font><font size=4px>未至三十里，至尸乡廏置。</font><font size=4px color="#009090"><font size=4px>〔应劭曰：尸乡，在偃师城西。臣瓒曰：按廏置，谓置马以传驿者。〕</font></font><font size=4px>横谢使者曰："人臣见天子，当洗沐。"因止留，谓其客曰："横始与汉王俱南面称孤；</font><font size=4px color="#009090"><font size=4px>〔师古曰：王者自称曰孤，盖为谦也。老子道德经曰：贵以贱为本，高以下为基，是以侯王自谓孤、寡、不谷。〕</font></font><font size=4px>今汉王为天子，而横乃为亡虏，北面事之，其耻固已甚矣。且吾烹人之兄，与其弟并肩而事主；</font><font size=4px color="#009090"><font size=4px>〔并，步顶翻。〕</font></font><font size=4px>纵彼畏天子之诏不敢动，我独不愧于心乎！且陛下所以欲见我者，不过欲一见吾面貌耳；今斩吾头，驰三十里间，形容尚未能败，犹可观也。"遂自刭，令客奉其头，从使者驰奏之。帝曰："嗟乎！起自布衣，兄弟三人更王，岂不贤哉！"</font><font size=4px color="#009090"><font size=4px>〔更，工衡翻。〕</font></font><font size=4px>为之流涕，而拜其二客为都尉；发卒二千人，以王者礼葬之。</font><font size=4px color="#009090"><font size=4px>〔史记正义曰：田横墓在偃师西十五里。〕</font></font><font size=4px>既葬，二客穿其冢傍孔，皆自刭，下从之。帝闻之，大惊。以横客皆贤，余五百人尚在海中，使使召之；至，则闻田横死，亦皆自杀。

 　　初，楚人季布为项籍将，</font><font size=4px color="#009090"><font size=4px>〔季，姓也。周八士有季随、季騧；鲁有季氏。〕</font></font><font size=4px>数窘辱帝。</font><font size=4px color="#009090"><font size=4px>〔数，所角翻。窘，巨陨翻，困也。〕</font></font><font size=4px>项籍灭，帝购求布千金；敢有舍匿，罪三族。</font><font size=4px color="#009090"><font size=4px>〔舍，止也。匿，隐也。〕</font></font><font size=4px>布乃髡钳为奴，自卖于鲁朱家。</font><font size=4px color="#009090"><font size=4px>〔刷髡，枯昆翻，鬄其发也。钳，其炎翻，以铁束项。朱家，鲁之大侠。〕</font></font><font size=4px>朱家心知其季布也，买置田舍；身之洛阳见滕公，说曰："季布何罪！臣各为其主用，职耳；</font><font size=4px color="#009090"><font size=4px>〔师古曰：职，常也；言此乃常道也。一曰：职，主掌其事也。为，于伪翻。〕</font></font><font size=4px>项氏臣岂可尽诛邪？今上始得天下，而以私怨求一人，何示不广也！且以季布之贤，汉求之急，此不北走胡，南走越耳。夫忌壮士以资敌国，此伍子胥所以鞭荆平之墓也。</font><font size=4px color="#009090"><font size=4px>〔伍子胥，楚大夫伍奢之子也。楚平王信谗而杀伍奢，子胥奔吴，藉吴师以破楚，入郢，发平王墓而鞭其尸。〕</font></font><font size=4px>君何不从容为上言之！"</font><font size=4px color="#009090"><font size=4px>〔从，千客翻。〕</font></font><font size=4px>滕公待间，言于上，如朱家指。上乃赦布，召拜郎中，朱家遂不复见之。</font><font size=4px color="#009090"><font size=4px>〔复，扶又翻。〕</font></font><font size=4px>

 　　布母弟丁公，亦为项羽将，逐窘帝彭城西。短兵接，帝急，顾谓丁公曰："两贤岂相戹哉！"</font><font size=4px color="#009090"><font size=4px>〔孟康曰：丁公及彭城赖齮追上，故曰两贤也。师古曰：孟说非也。两贤者，高祖自谓并与固也，言吾与固俱是贤，岂相戹困哉！故固感此言而止也。虽与赖齮同追，而高祖独与固言也。姓谱：丁本自姜姓，齐太公子諡丁公，因以命氏。〕</font></font><font size=4px>丁公引兵而还。及项王灭，丁公谒见。</font><font size=4px color="#009090"><font size=4px>〔见，贤遍翻。〕</font></font><font size=4px>帝以丁公徇军中，</font><font size=4px color="#009090"><font size=4px>〔徇，辞峻翻。师古曰：行示也。〕</font></font><font size=4px>曰："丁公为项王臣不忠，使项王失天下者也。"遂斩之，曰："使后为人臣无效丁公也！"

 　　臣光曰：高祖起丰、沛以来，罔罗豪桀，招亡纳叛，亦已多矣。及即帝位，而丁公独以不忠受戮，何哉？夫进取之与守成，其势不同。当群雄角逐之际，民无定主；来者受之，固其宜也。及贵为天子，四海之内，无不为臣；苟不明礼义以示之，使为臣者，人怀贰心以徼大利，则国家其能久安乎！是故断以大义，</font><font size=4px color="#009090"><font size=4px>〔断，丁乱翻。〕</font></font><font size=4px>使天下晓然皆知为臣不忠者无所自容；而怀私结恩者，虽至于活己，犹以义不与也。戮一人而千万人惧，其虑事岂不深且远哉！子孙享有天禄四百余年，宜矣！

 　　齐人娄敬戍陇西，</font><font size=4px color="#009090"><font size=4px>〔姓谱：娄，邾娄国之后；一曰：离娄之后。〕</font></font><font size=4px>过洛阳，脱挽辂，</font><font size=4px color="#009090"><font size=4px>〔苏林曰：辂，音冻冲（中改各）之冲（中改各）；一木横遮车前，一人挽之，三人推之。师古曰：挽，音晚。辂，胡格翻；冲（中改各）音同。〕</font></font><font size=4px>衣羊裘，因齐人虞将军求见上。虞将军欲与之鲜衣。娄敬曰："臣衣帛，衣帛见；衣褐，衣褐见；</font><font size=4px color="#009090"><font size=4px>〔衣，着也。帛，缯也。褐，织毛布之衣也。〕</font></font><font size=4px>终不敢易衣。"于是虞将军入言上；上召见，问之。娄敬曰："陛下都洛阳，岂欲与周室比隆哉？"上曰："然。"娄敬曰："陛下取天下与周异。周之先，自后稷封邰，</font><font size=4px color="#009090"><font size=4px>〔班志，邰县属右扶风。师古曰：即今武功故城是。史记正义曰：雍州武功县西南二十三里，故漦城是也。说文曰：邰，炎帝之后姜姓所封国，弃外家也。毛苌云：邰，姜嫄国，尧以天因邰而生后稷故，因封之于邰；音吐才翻。〕</font></font><font size=4px>积德絫善，</font><font size=4px color="#009090"><font size=4px>〔絫，古累字。〕</font></font><font size=4px>十有余世，至于太王、王季、文王、武王而诸侯自归之，遂灭殷为天子。及成王即位，周公相焉，乃营洛邑，以为此天下之中也，诸侯四方纳贡职，道里均矣。有德则易以王，无德则易以亡。故周之盛时，天下和洽，诸侯、四夷莫不宾服，效其贡职。及其衰也，天下莫朝，</font><font size=4px color="#009090"><font size=4px>〔朝，直遥翻。〕</font></font><font size=4px>周不能制也；非唯其德薄也，形势弱也。今陛下起丰、沛，卷蜀、汉，定三秦，</font><font size=4px color="#009090"><font size=4px>〔卷，读曰卷。〕</font></font><font size=4px>与项羽战荥阳、成皋之间，大战七十，小战四十；天下之民，肝脑涂地，父子暴骨中野，不可胜数，</font><font size=4px color="#009090"><font size=4px>〔胜，音升。〕</font></font><font size=4px>哭泣之声未绝，伤夷者未起；</font><font size=4px color="#009090"><font size=4px>〔夷，与痍同，创也，音延知翻。〕</font></font><font size=4px>而欲比隆于成、康之时，臣窃以为不侔也。且夫秦地被山带河，四塞以为固；卒然有急，</font><font size=4px color="#009090"><font size=4px>〔卒，读曰猝。〕</font></font><font size=4px>百万之众可立具也。因秦之故，资甚美膏腴之地，此所谓天府者也。</font><font size=4px color="#009090"><font size=4px>〔府，聚也；万物所聚，谓之天府。〕</font></font><font size=4px>陛下入关而都之，山东虽乱，秦之故地可全而有也。夫与人斗，不搤其亢，拊其背，未能全其胜也；</font><font size=4px color="#009090"><font size=4px>〔张晏曰：搤，与扼同，促持之也。亢，音冈，又下郎翻，喉咙也。〕</font></font><font size=4px>今陛下案秦之故地，此亦搤天下之亢而拊其背也。"帝问群臣。群臣皆山东人，争言："周王数百年，秦二世即亡。洛阳东有成皋，西有肴、渑，</font><font size=4px color="#009090"><font size=4px>〔师古曰：肴，谓肴山，今陕州东二肴山是也。渑，即渑池。〕</font></font><font size=4px>倍河，乡伊、洛，</font><font size=4px color="#009090"><font size=4px>〔河在洛阳城北，故曰倍；伊、洛二水在洛阳城南，故曰乡。倍，蒲妹翻。乡，读曰向。〕</font></font><font size=4px>其固亦足恃也。"上问张良。良曰："洛阳虽有此固，其中小不过数百里，田地薄，四面受敌，此非用武之国也。关中左肴、函，右陇、蜀，沃野千里；</font><font size=4px color="#009090"><font size=4px>〔师古曰：沃者，溉灌也；言其土地皆有溉灌之利，故曰沃野。〕</font></font><font size=4px>南有巴、蜀之饶，北有胡苑之利。</font><font size=4px color="#009090"><font size=4px>〔师古曰：谓安定、北地、上郡之北与胡相接之地，可以畜牧者也。养禽兽谓之苑，音于阮翻。〕</font></font><font size=4px>阻三面而守，独以一面东制诸侯；诸侯安定，河、渭漕挽天下，西给京师；</font><font size=4px color="#009090"><font size=4px>〔汉漕关东之时，自河入渭，自渭而上输之长安。〕</font></font><font size=4px>诸侯有变，顺流而下，足以委输；</font><font size=4px color="#009090"><font size=4px>〔康曰：委，于伪切，即委积之委。输，即转输之输。输，舂遇翻。〕</font></font><font size=4px>此所谓金城千里，天府之国也。</font><font size=4px color="#009090"><font size=4px>〔府者，物所聚也。天物所聚，不假人力，故曰天府。〕</font></font><font size=4px>娄敬说是也。"上即日车驾西，都长安。拜娄敬为郎中，号曰奉春君，赐姓刘氏。</font><font size=4px color="#009090"><font size=4px>〔师古曰：凡言车驾，谓天子乘车而行，天敢指斥也。长安，本秦之乡名也，高祖作都。奉春君，张晏曰：春，岁之始也；今娄敬发事之始，故曰奉春君也。〕</font></font><font size=4px>

 　　张良素多病，从上入关，即道引，不食谷，</font><font size=4px color="#009090"><font size=4px>〔孟康曰：道，读曰导；服辟谷药而静居行气。〕</font></font><font size=4px>杜门不出，曰："家世相韩；及韩灭，不爱万金之资，为韩报雠强秦，天下振动。</font><font size=4px color="#009090"><font size=4px>〔事见七卷秦始皇二十九年。〕</font></font><font size=4px>今以三寸舌为帝者师，封万户侯，此布衣之极，于良足矣。愿弃人间事，欲从赤松子游耳。"</font><font size=4px color="#009090"><font size=4px>〔师古曰：赤松子，仙人号也，神农时为雨师，服水玉，教神农，能入火自烧。至昆山上，常止西王母石室，随风雨上下。炎帝少女追之，亦得仙俱去。〕</font></font><font size=4px>

 　　臣光曰：夫生之有死，譬犹夜旦之必然；自古及今，固未</font><span class="h"><font size=4px>【章：甲十五行本"未"下有"尝"字；乙十一行本同；孔本同。】</font></font><font size=4px>有超然而独存者也，以子房之明辨达理，足以知神仙之为虚诡矣；然其欲从赤松子游者，其智可知也。夫功名之际，人臣之所难处。</font><font size=4px color="#009090"><font size=4px>〔处，昌吕翻。〕</font></font><font size=4px>如高帝所称者，三杰而已，淮阴诛夷，萧何系狱，非以履盛满而不止耶！故子房托于神仙，遗弃人间，等功名于外物，置荣利而不顾，所谓"明哲保身"者，</font><font size=4px color="#009090"><font size=4px>〔诗云：既明且哲，以保其身。〕</font></font><font size=4px>子房有焉。

 　　六月，壬辰，大赦天下。

 　　秋，七月，燕王臧荼反；上自将征之。

 　　趙景王耳、長沙文王芮皆薨。

 　　九月，虏臧荼。壬子。立太尉长安侯卢绾为燕王。</font><font size=4px color="#009090"><font size=4px>〔班表：太尉，秦官，掌武事。汉制与丞相、御史大夫为三公。应劭曰：自上安下曰尉。据史记卢绾传，长安，故咸阳也。正义曰：秦咸阳在渭北；长安在渭南，萧何起未央宫之处。〕</font></font><font size=4px>绾家与上同里閈，</font><font size=4px color="#009090"><font size=4px>〔閈，音汗；闾也；里门曰閈。〕</font></font><font size=4px>绾生又与上同日；上宠幸绾，群臣莫敢望，故特王之。</font><font size=4px color="#009090"><font size=4px>〔考异曰：史记、汉书高纪，于此皆云"使丞相哙将兵平代地"。按樊哙传：从平韩王信，乃迁左丞相；是时未为丞相，又代地无反者，哙传亦无此事；疑纪误。〕</font></font><font size=4px>

 　　项王故将利几反；</font><font size=4px color="#009090"><font size=4px>〔利几以陈令降，上侯之颍川。上至洛阳，召之；利几恐而反。风俗通：利，姓也。姓谱：楚公子食采于利，后以为氏。〕</font></font><font size=4px>上自击破之。

 　　后九月，治长乐宫。</font><font size=4px color="#009090"><font size=4px>〔程大昌雍录曰：长乐宫，本秦之兴乐宫，周回二十里，高祖改修而居之；在长安城东隅。乐，音洛。〕</font></font><font size=4px>

 　　项王将钟离昧，素与楚王信善。</font><font size=4px color="#009090"><font size=4px>〔昧，莫曷翻；下同。〕</font></font><font size=4px>项王死后，亡归信。汉王怨昧，闻其在楚，诏楚捕昧。信初之国，行县邑，陈兵出入。</font><font size=4px color="#009090"><font size=4px>〔行，下孟翻。〕</font></font><font size=4px>

 　　六年（庚子，公元前二零一年）

 　　冬，十月，人有上书告楚王信反者，帝以问诸将，皆曰："亟发兵，坑竖子耳！"帝默然。又问陈平。陈平曰："人上书言信反，信知之乎？"曰："不知。"陈平曰： "陛下精兵孰与楚？"上曰："不能过。"平曰："陛下诸将，用兵有能过韩信者乎？"上曰："莫及也。"平曰："今兵不如楚精而将不能及，举兵攻之，是趣之战也，</font><font size=4px color="#009090"><font size=4px>〔趣，读曰促。〕</font></font><font size=4px>窃为陛下危之！"上曰："为之柰何？"平曰："古者天子有巡狩，会诸侯。</font><font size=4px color="#009090"><font size=4px>〔白虎通曰：天子所以巡狩者何？巡者，循也；狩者，牧也；谓循行天下，收人道德太平，恐远近不同，政化幽隐，有不得其所者，故必自行之，谨敬重民之意也。孟子曰：天子适诸侯曰巡守；巡守者，巡所守也。〕</font></font><font size=4px>陛下第出，伪游云梦，</font><font size=4px color="#009090"><font size=4px>〔第，但也。〕</font></font><font size=4px>会诸侯于陈。陈，楚之西界；信闻天子以好出游，其势必无事而郊迎谒；谒而陛下因禽之，此特一力士之事耳。"帝以为然；乃发使告诸侯会陈，"吾将南游云梦。"上因随以行。

 　　楚王信闻之，自疑惧，不知所为。或说信曰："斩钟离昧以谒上，上必喜，无患。"信从之。十二月，上会诸侯于陈，信持昧首谒上；上令武士缚信，载后车。信曰："果若人言：『狡兔死，走狗烹；高鸟尽，良弓藏；敌国破，谋臣亡。』</font><font size=4px color="#009090"><font size=4px>〔师古曰：黄石公三略之言。〕</font></font><font size=4px>天下已定，我固当烹！"上曰："人告公反。"遂械系信以归，</font><font size=4px color="#009090"><font size=4px>〔械者，加以杻械；系者，加以徽索。〕</font></font><font size=4px>因赦天下。

 　　田肯贺上曰："陛下得韩信，又治秦中。</font><font size=4px color="#009090"><font size=4px>〔如淳曰：山东人谓关中为秦中，师古曰：谓关中，秦地也。〕</font></font><font size=4px>秦，形胜之国也，</font><font size=4px color="#009090"><font size=4px>〔张晏曰：得形势之胜便也。〕</font></font><font size=4px>带河阻山，地势便利；其以下兵于诸侯，譬犹居高屋之上建瓴水也。</font><font size=4px color="#009090"><font size=4px>〔如淳曰：瓴，盛水瓶也。居高屋之上而翻瓴水，言其向下之势顺也。建，居偃翻。瓴，音铃。〕</font></font><font size=4px>夫齐，东有琅邪、即墨之饶，</font><font size=4px color="#009090"><font size=4px>〔师古曰：二县近海，财用之所出。〕</font></font><font size=4px>南有泰山之固，</font><font size=4px color="#009090"><font size=4px>〔泰山在齐之南境，齐负以为固。〕</font></font><font size=4px>西有浊河之限，</font><font size=4px color="#009090"><font size=4px>〔晋灼曰：齐西有平原。河水东北过高唐；高唐，即平原也。孟津号黄河，故曰浊河也。余谓孟津在河内，去平原甚远，晋说失之拘；盖河流浑浊，故谓之浊河也。〕</font></font><font size=4px>北有勃海之利；</font><font size=4px color="#009090"><font size=4px>〔索隐曰：崔浩云：勃，旁跌也。旁跌出者，横在济北，故齐都赋云：海旁出为勃，名曰勃海郡。余据班志，齐地北至勃海，有高乐、高城、阳信、重合之地。〕</font></font><font size=4px>地方二千里，持戟百万；此东西秦也，</font><font size=4px color="#009090"><font size=4px>〔言齐地形胜与秦亢衡也。〕</font></font><font size=4px>非亲子弟，莫可使王齐者。"上曰："善！"赐金五百斤。

 　　上还，至洛阳，赦韩信，封为淮阴侯。信知汉王畏恶其能，</font><font size=4px color="#009090"><font size=4px>〔恶，乌路翻。〕</font></font><font size=4px>多称病，不朝从；</font><font size=4px color="#009090"><font size=4px>〔朝，直遥翻，朝见也。从，才用翻，从游也。〕</font></font><font size=4px>居常鞅鞅，羞与绛、灌等列。</font><font size=4px color="#009090"><font size=4px>〔鞅鞅，志不满也，音于两翻。绛侯周勃、灌将军婴。〕</font></font><font size=4px>尝过樊将军哙。哙跪拜送迎，言称臣，曰："大王乃肯临臣！"信出门，笑曰："生乃与哙等为伍！"</font><font size=4px color="#009090"><font size=4px>〔为信怨望谋反张本。〕</font></font><font size=4px>

 　　上尝从容与信言诸将能兵多少。</font><font size=4px color="#009090"><font size=4px>〔从，千容翻。将，即亮翻；下同。〕</font></font><font size=4px>上问曰："如我能将几何？"信曰："陛下不过能将十万。"上曰："于君何如？"曰："臣多多而益善耳。"上笑曰："多多益善，何为为我禽？" 信曰："陛下不能将兵而善将将，此乃信之所以为陛下禽也。且陛下，所谓『天授，非人力』也。"

 　　甲申，始剖符封诸功臣为彻侯。</font><font size=4px color="#009090"><font size=4px>〔师古曰：剖，破也；与其合符而分授之也。剖，普口翻。〕</font></font><font size=4px>萧何封酇侯，</font><font size=4px color="#009090"><font size=4px>〔班志，酇县属南阳郡。孟康曰：酇，音赞。〕</font></font><font size=4px>所食邑独多。</font><font size=4px color="#009090"><font size=4px>〔按班书功臣表：萧何封酇，八千户，而曹参封平阳，张良封留，皆万户，宜不得言何封邑独多。盖参以十二月甲申封，何以正月丙午封；功臣言何居上其意不能平者，特同日受封樊、郦、绛、灌诸人耳。张良亦以丙午封。诸人言何而不言良者，盖高祖先使良自择齐三万户，而良止受留万户，故不敢言也。〕</font></font><font size=4px>功臣皆曰： "臣等身被坚执锐，</font><font size=4px color="#009090"><font size=4px>〔被，皮义翻。〕</font></font><font size=4px>多者百余战，小者数十合。今萧何未尝有汗马之劳，徒持文墨议论，顾反居臣等上，何也？"帝曰："诸君知猎乎？夫猎，追杀兽兔者，狗也；而发纵指示兽处者，人也。今诸君徒能得走兽耳，功狗也；至如萧何，发纵指示，功人也。"</font><font size=4px color="#009090"><font size=4px>〔师古曰：发纵，谓解绁而放之也。指示，以手指示之，今俗言放狗。纵，子用翻；而读者乃为踪迹之"踪"，非也，书本皆不为"踪"字；自有逐踪之狗，不待人发也。洪氏隶释曰：元佑中，洛州治河堤，得汉北海淳于长夏君碑，其辞有曰"绍纵先轨"。又北军中候郭仲奇碑，云"有山甫之纵"，又云"徽纵显"，又司隶校尉鲁峻碑，云"比纵豹、产"，又圉令赵君碑，云 "羡其纵"，外黄令高彪碑，云"莫与比纵"，皆以"纵"为"踪"。萧何传："发纵指示兽处，"颜师古注云：书本皆不为"踪"字，读者乃为踪迹之"踪"，非也。据此数碑，则汉人固多借用；颜氏之注殆未然也。〕</font></font><font size=4px>群臣皆不敢言。张良为谋臣，亦无战斗功；帝使自择齐三万户。良曰："始，臣起下邳，与上会留，</font><font size=4px color="#009090"><font size=4px>〔见八卷秦二世二年。〕</font></font><font size=4px>此天以臣授陛下；陛下用臣计，幸而时中。</font><font size=4px color="#009090"><font size=4px>〔中，竹仲翻。〕</font></font><font size=4px>臣愿封留足矣，不敢当三万户。"乃封张良为留侯。封陈平为户牖侯，</font><font size=4px color="#009090"><font size=4px>〔户牖，乡名，属陈留郡阳武县。徐广曰：阳武属魏地。户牖，今为东昏县，属陈留。索隐曰：徐广云：阳武属魏，而地理志属河南郡，盖后阳武属梁国耳。徐又云：户牖，今为东昏县，属陈留与班书地理志同。按是秦时户牖乡属阳武，至汉以户牖乡为东昏县，隶陈留郡也。括地志：东昏故城，在汴州陈留县东北九十里。陈平亦十二月甲申封。〕</font></font><font size=4px>平辞曰："此非臣之功也。"上曰："吾用先生谋，战胜克敌，非功而何？"平曰："非魏无知，臣安得进？"上曰："若子，可谓不背本矣！"乃复赏魏无知。</font><font size=4px color="#009090"><font size=4px>〔平因无知见上事见九卷二年。背，蒲妹翻。复，扶又翻。〕</font></font><font size=4px>

 　　帝以天下初定，子幼，昆弟少，惩秦孤立而亡，欲大封同姓以填抚天下。</font><font size=4px color="#009090"><font size=4px>〔填，读曰镇。〕</font></font><font size=4px>

 　　春，正月，丙午，分楚王信地为二国：以淮东五十三县立从兄将军贾为荆王，</font><font size=4px color="#009090"><font size=4px>〔索隐曰：乃王吴地，在淮东也。余据班史，时以故东阳郡、鄣郡、吴郡五十三县王贾。东阳，汉下邳地；鄣郡，汉丹阳地；吴郡，即会稽地；盖其地自淮东而南，尽丹阳、会稽也。贾死后，以其地王吴王濞，故索隐云王吴地也。如淳曰：荆，亦楚也。贾逵曰：秦庄襄王名楚，故改曰荆，遂行于世。晋灼曰："奋伐荆楚"，自秦之先固已称荆。索隐曰：姚察按虞喜云：总言荆者，以山命国也。今西南有荆山，在阳羡界。贾分封吴地而号荆王，指取此义。太康地志：阳羡县，本名荆溪。从，才用翻。〕</font></font><font size=4px>以薛郡、东海、彭城三十六县立弟文信君交为楚王。</font><font size=4px color="#009090"><font size=4px>〔薛郡，汉之鲁国；东海，秦之郯郡；彭城，后为楚国：盖封交之时得三郡地。景、武之后，楚国仅彭城数县耳。〕</font></font><font size=4px>壬子，以云中、雁门、代郡五十三县立兄宜信侯喜为代王，以胶东、胶西、临菑、济北、博阳、城阳郡七十三县立微时外妇之子肥为齐王；</font><font size=4px color="#009090"><font size=4px>〔据此，则博阳于秦、楚、汉兵争之时亦尝置郡矣。自淮东至此，杂用古地名，固不纯用秦、汉所置郡名也。师古曰：外妇，谓与旁通者。〕</font></font><font size=4px>诸民能齐言者皆以与齐。</font><font size=4px color="#009090"><font size=4px>〔孟康曰：此时民流移，故使能齐言者还齐也。史记正义曰：按言齐国形胜次于秦中，故以封子肥。七十余城近齐城邑，能齐言者咸割属齐。亲子，故大其都也。孟说恐非。〕</font></font><font size=4px>

 　　上以韩王信材武，所王北近巩、洛，南迫宛、叶，东有淮阳，</font><font size=4px color="#009090"><font size=4px>〔韩之分晋，其地南至宛、叶，西北包巩、洛，按于新安、宜阳，东有颍川；而淮阳之地则属于楚。及汉定天下，韩王信剖符王颖川，其地东兼有淮阳，所谓"北近""南迫"，言其境相迫近耳，不属韩也。宛，于元翻。叶，式涉翻。〕</font></font><font size=4px>皆天下劲兵处；乃以太原郡三十一县为韩国，徙韩王信王太原以北，备御胡，都晋阳。信上书曰："国被边，匈奴数入寇；晋阳去塞远，请治马邑。"</font><font size=4px color="#009090"><font size=4px>〔班志，太原郡领二十一县；今以三十一县为韩国。盖定襄未置郡，故太原之境，北被边，兼有雁门之马邑也。晋太康地记曰：秦时建此城辄崩，不成；有马周旋走反覆，父老异之，因依以筑城，遂名马邑。杜佑曰：秦马邑城，在朔州善阳县界。李奇曰：被，音被马之被。师古曰：被，犹带也，皮义翻。数，所角翻。〕</font></font><font size=4px>上许之。

 　　上已封大功臣二十余人，其余日夜争功不决，未得行封。上在洛阳南宫，从复道望见诸将，往往相与坐沙中语。上曰："此何语？"留侯曰："陛下不知乎？此谋反耳！"上曰："天下属安定，</font><font size=4px color="#009090"><font size=4px>〔属，近也；言近方安定也。属，之欲翻。〕</font></font><font size=4px>何故反乎？"留侯曰："陛下起布衣，以此属取天下；</font><font size=4px color="#009090"><font size=4px>〔属，殊玉翻。〕</font></font><font size=4px>今陛下为天子，而所封皆故人所亲爱，所诛皆生平所仇怨。今军吏计功，以天下不足徧封；此属畏陛下不能尽封，恐又见疑平生过失及诛，故即相聚谋反耳。"上乃忧曰："为之柰何？"留侯曰："上平生所憎、群臣所共知，谁最甚者？"上曰："雍齿与我有故怨，数尝窘辱我；</font><font size=4px color="#009090"><font size=4px>〔服虔曰：未起之时，与我有故怨也。师古曰：每以勇力困辱高祖。余观帝初起，令雍齿守丰，齿雅不欲属帝，即以丰降魏，可以见其有故怨矣。雍，于用翻。数，所角翻。〕</font></font><font size=4px>我欲杀之，为其功多，故不忍。"</font><font size=4px color="#009090"><font size=4px>〔为，于伪翻。〕</font></font><font size=4px>留侯曰："今急先封雍齿，则群臣人人自坚矣。"于是上乃置酒，封雍齿为什方侯，</font><font size=4px color="#009090"><font size=4px>〔苏林曰：什方，汉中县也。师古曰：地理志，属广汉，非汉中也；今则属益州。什，音十。余按唐志，什邡县属汉州，盖垂拱又分益州置汉州也。宋白曰：什方县，旧治雍齿城，今于城北四十步立县。〕</font></font><font size=4px>而急趋丞相、御史定功行封。</font><font size=4px color="#009090"><font size=4px>〔趋，读曰促。汉之三公，丞相职无不总；御史大夫掌副丞相。〕</font></font><font size=4px>群臣罢酒，皆喜，曰："雍齿尚为侯，我属无患矣！"

 　　臣光曰：张良为高帝谋臣，委以心腹，宜其知无不言；安有闻诸将谋反，必待高帝目见偶语，然后乃言之邪！盖以高帝初得天下，数用爱憎行诛赏，</font><font size=4px color="#009090"><font size=4px>〔数，所角翻。〕</font></font><font size=4px>或时所害至公，群臣往往有觖望自危之心；</font><font size=4px color="#009090"><font size=4px>〔觖，古穴翻。师古曰：音决。觖，谓相觖也。韦昭曰：觖，犹冀也，音冀。索隐音企。〕</font></font><font size=4px>故良因事纳忠以变移帝意，使上无阿私之失，下无猜惧之谋，国家无虞，利及后世。若良者，可谓善谏矣。

 　　列侯毕已受封，诏定元功十八人位次。</font><font size=4px color="#009090"><font size=4px>〔师古曰：谓萧何、曹参、张敖、周勃、樊哙、郦商、奚涓、夏侯婴、灌婴、傅宽、靳歙、王陵、陈武、王吸、薛欧、周昌、丁复、虫达，自第一至十八也。余谓此但定萧何等元功十八人位次耳。至吕后时，乃诏作高祖功臣位次，凡一百四十余人。师古所谓自萧何至虫达十八人，吕后所定位次也。张敖于高祖九年始自赵王废为宣平侯，安得预元功十八人之数哉？故师古注功臣位次云：张耳及敖并为无大功，盖以鲁元之故，吕后曲升之耳。此说则得之。〕</font></font><font size=4px>皆曰："平阳侯曹参，身被七十创，攻城略地，功最多，宜第一。"</font><font size=4px color="#009090"><font size=4px>〔被，皮义翻。创，初良翻。〕</font></font><font size=4px>谒者、关内侯鄂千秋进曰："群臣议皆误，</font><font size=4px color="#009090"><font size=4px>〔鄂本出姬姓，晋鄂侯之后。关内侯位次列侯，爵第十九。师古曰：言有侯号而居京畿，无国邑。〕</font></font><font size=4px>夫曹参虽有野战略地之功，此特一时之事耳。上与楚相距五岁，失军亡众，跳身遁者数矣；</font><font size=4px color="#009090"><font size=4px>〔师古曰：谓轻身走出也。数，所角翻；下同。〕</font></font><font size=4px>然萧何常从关中遣军补其处，非上所诏令召，而数万众会。上之乏绝者数矣，又军无见粮；</font><font size=4px color="#009090"><font size=4px>〔见，贤遍翻。〕</font></font><font size=4px>萧何转漕关中，给食不乏。陛下虽数亡山东，萧何常全关中以待陛下。此万世之功也。今虽无曹参等百数，何缺于汉；汉得之，不必待以全。柰何欲以一旦之功而加万世之功哉！萧何第一，曹参次之。"上曰："善！"于是乃赐萧何带剑履上殿，入朝不趋。</font><font size=4px color="#009090"><font size=4px>〔古者君子必带剑，所以卫身，且昭武备也。秦法：群臣上殿，不得持尺寸之兵。草曰菲，麻曰屦，皮曰履。屦，履所以从军，军容不入国，故皆不许以上殿。君前必趋，崇敬也。今赐何剑履上殿，入朝不趋，殊礼也。〕</font></font><font size=4px>上曰："吾闻『进贤受上赏』。萧何功虽高，得鄂君乃益明。"于是因鄂千秋所</font><span class="h"><font size=4px>【章：甲十五行本"所"上有"故"字；乙十一行本同；孔本同。】</font></font><font size=4px>食邑，封为安平侯。</font><font size=4px color="#009090"><font size=4px>〔索隐曰：安平县属涿郡，非甾川之东安平县。〕</font></font><font size=4px>是日，悉封何父子兄弟十余人，皆有食邑；益封何二千户。

 　　上归栎阳。

 　　夏，五月，丙午，尊太公为太上皇。</font><font size=4px color="#009090"><font size=4px>〔师古曰：太上者，极尊之称也。皇，君也。天子之父，故号曰皇；不预治国，故不言帝。〕</font></font><font size=4px>

 　　初，匈奴畏秦，北徙十余年。及秦灭，匈奴复稍南渡河。</font><font size=4px color="#009090"><font size=4px>〔此北河也，在朔方北。〕</font></font><font size=4px>

 　　单于头曼有太子曰冒顿。</font><font size=4px color="#009090"><font size=4px>〔曼，音瞒；师支曰：莫安翻。索隐曰：冒，音墨，又莫报翻。〕</font></font><font size=4px>后有所爱阏氏，</font><font size=4px color="#009090"><font size=4px>〔匈奴之阏氏，犹中国之皇后。阏，于连翻。氏，音支；下月氏同。〕</font></font><font size=4px>生少子，头曼欲立之。</font><font size=4px color="#009090"><font size=4px>〔少，诗照翻。〕</font></font><font size=4px>是时，东胡强而月氏盛，</font><font size=4px color="#009090"><font size=4px>〔括地志：凉、肃、甘、沙、庭州、本月氏地。〕</font></font><font size=4px>乃使冒顿质于月氏。</font><font size=4px color="#009090"><font size=4px>〔质，音致。〕</font></font><font size=4px>既而头曼急击月氏，月氏欲杀冒顿。冒顿盗其善马骑之，亡归；头曼以为壮，令将万骑。

 　　冒顿乃作鸣镝，</font><font size=4px color="#009090"><font size=4px>〔应劭曰：髐箭也。韦昭曰：矢镝飞则鸣。余见今军中亦有鸣镝，于近笴之处开小窍，矢飞急则凌风而鸣。镝，音嫡。髐，呼交翻。〕</font></font><font size=4px>习勒其骑射。</font><font size=4px color="#009090"><font size=4px>〔勒其所部，使习其令也。〕</font></font><font size=4px>令曰："鸣镝所射而不悉射者，斩之！"冒顿乃以鸣镝自射其善马，既又射其爱妻；左右或不敢射者，皆斩之。最后以鸣镝射单于善马。左右皆射之。于是冒顿知其可用；从头曼猎，以鸣镝射头曼，其左右亦皆随鸣镝而射。</font><font size=4px color="#009090"><font size=4px>〔射，而亦翻。〕</font></font><font size=4px>遂杀头曼，尽诛其后母与弟及大臣不听从者。冒顿自立为单于。

 　　东胡闻冒顿立，乃使使谓冒顿："欲得头曼时千里马。"冒顿问群臣，群臣皆曰："此匈奴宝马也，勿与！"冒顿曰："柰何与人邻国而爱一马乎！"遂与之。居顷之，东胡又使使谓冒顿："欲得单于一阏氏。"冒顿复问左右，</font><font size=4px color="#009090"><font size=4px>〔复，扶又翻。〕</font></font><font size=4px>左右皆怒曰："东胡无道，乃求阏氏，请击之！"冒顿曰："柰何与人邻国爱一女子乎！"遂取所爱阏氏予东胡。</font><font size=4px color="#009090"><font size=4px>〔予，读曰与，下同。〕</font></font><font size=4px>东胡王愈益骄。东胡与匈奴中间，有弃地莫居，千余里，各居其边，为瓯脱。</font><font size=4px color="#009090"><font size=4px>〔服虔曰：瓯脱，作土室以伺也；师古曰：境上候望之处，若今之伏宿处也。瓯，一侯翻。脱，土活翻。〕</font></font><font size=4px>东胡使使谓冒顿："此弃地，欲有之。"冒顿问群臣，群臣或曰："此弃地，予之亦可，勿与亦可。于是冒顿大怒曰："地者，国之本也，柰何予之！"诸言予之者，皆斩之。冒顿上马，令："国中有后出者斩！"遂袭击东胡。东胡初轻冒顿，不为备；冒顿遂灭东胡。

 　　既归，又西击走月氏，南并楼烦、白羊河南王，</font><font size=4px color="#009090"><font size=4px>〔师古曰：楼烦、白羊二王之居在河南。〕</font></font><font size=4px>遂侵燕、代，悉复收蒙恬所夺匈奴故地</font><font size=4px color="#009090"><font size=4px>〔蒙恬夺匈奴地，见七卷秦始皇三十三年。〕</font></font><font size=4px>与汉关故河南塞至朝那、肤施。</font><font size=4px color="#009090"><font size=4px>〔班志，朝那县属安定郡，肤施县属上郡。史记正义曰：汉朝那故城，在原州百泉县西七十里。肤施县，赵置，秦因而不改，今属延州。〕</font></font><font size=4px>是时，汉兵方与项羽相距，中国罢于兵革，</font><font size=4px color="#009090"><font size=4px>〔罢，读曰疲。〕</font></font><font size=4px>以故冒顿得自强，控弦之士三十余万，</font><font size=4px color="#009090"><font size=4px>〔控弦，引弓也。控，口弄翻。〕</font></font><font size=4px>威服诸国。

 　　秋，匈奴围韩王信于马邑。信数使使胡，求和解。汉发兵救之；疑信数间使，有二心，</font><font size=4px color="#009090"><font size=4px>〔数，所角翻。间，古苋翻。使，疏吏翻。〕</font></font><font size=4px>使人责让信。信恐诛，九月，以马邑降匈奴。匈奴冒顿因引兵南逾句注，</font><font size=4px color="#009090"><font size=4px>〔郡国志：句注，山险名，在雁门阴馆县。括地志：句注山在代州雁门县西北三十里。杜佑曰：句注山，即代州雁门县西陉岭。句，音钩，又如字，又音拘。〕</font></font><font size=4px>攻太原，至晋阳。

 　　帝悉去秦苛仪，法为简易。</font><font size=4px color="#009090"><font size=4px>〔去，羌吕翻，除也；后以义推。易，以豉翻；下同。〕</font></font><font size=4px>群臣饮酒争功，醉，或妄呼，拔剑击柱，</font><font size=4px color="#009090"><font size=4px>〔呼，火故翻。〕</font></font><font size=4px>帝益厌之。叔孙通说上曰：</font><font size=4px color="#009090"><font size=4px>〔叔孙本出姬姓，鲁叔孙氏之后。〕</font></font><font size=4px>"夫儒者难与进取，可与守成。臣愿征鲁诸生，与臣弟子共起朝仪。"</font><font size=4px color="#009090"><font size=4px>〔朝，直遥翻。〕</font></font><font size=4px>帝曰："得无难乎？"叔孙通曰："五帝异乐，三王不同礼；礼者，因时世、人情为之节文者也。臣愿颇采古礼，与秦仪杂就之。"上曰："可试为之，令易知，度吾所能行者为之！"</font><font size=4px color="#009090"><font size=4px>〔易，以豉翻。度，徒洛翻。〕</font></font><font size=4px>

 　　于是叔孙通使，征鲁诸生三十余人。</font><font size=4px color="#009090"><font size=4px>〔师古曰：通为使者而征鲁诸生。使，疏吏翻。〕</font></font><font size=4px>鲁有两生不肯行，曰："公所事者且十主，皆面谀以得亲贵。</font><font size=4px color="#009090"><font size=4px>〔通事秦始皇、二世、陈涉、项梁、楚怀王、项羽及帝，凡七主。且，几也；言几及十主也。〕</font></font><font size=4px>今天下初定，死者未葬，伤者未起，又欲起礼、乐。礼、乐所由起，积德百年而后可兴也。</font><font size=4px color="#009090"><font size=4px>〔师古曰：言行德教百年，然后可起礼乐。〕</font></font><font size=4px>吾不忍为公所为；公去矣，无污我！"</font><font size=4px color="#009090"><font size=4px>〔污，乌故翻。〕</font></font><font size=4px>叔孙通笑曰："若真鄙儒也，不知时变！"</font><font size=4px color="#009090"><font size=4px>〔师古曰：若，汝也。鄙，言不通。〕</font></font><font size=4px>遂与所征三十人西，</font><font size=4px color="#009090"><font size=4px>〔师古曰：西入关。〕</font></font><font size=4px>及上左右为学者</font><font size=4px color="#009090"><font size=4px>〔师古曰：左右，谓近臣也。为学，谓素有学术。〕</font></font><font size=4px>与其弟子百余人。为绵蕞，野外习之。</font><font size=4px color="#009090"><font size=4px>〔应劭曰：立竹及茅索营之，习礼仪其中也。如淳曰：谓以茅剪树地，为纂位尊卑之次也。春秋传曰：置茅蕝。师古曰：蕝，与蕞同，子悦翻。如说是。韦昭曰：引绳为绵，立表为蕞。蕞，兹会翻。贾逵曰：束茅以立表位为蕝。纂文曰：蕝，今之纂字，即悦翻，又音纂。〕</font></font><font size=4px>月余，言于上曰："可试观矣。"上使行礼；曰："吾能为此。"乃令群臣习肄。</font><font size=4px color="#009090"><font size=4px>〔肄，弋二翻，亦习也。〕</font></font><font size=4px>

 　　七年（辛丑，公元前二零零年）

 　　冬，十月，长乐宫成，诸侯群臣皆朝贺。</font><font size=4px color="#009090"><font size=4px>〔时未起未央宫，故帝御长乐宫受朝贺。及萧何既起未央前殿，自惠帝以后，皆御未央；而长乐为太后所居，谓之东朝。乐，音洛。〕</font></font><font size=4px>先平明，</font><font size=4px color="#009090"><font size=4px>〔师古曰：未平明之前。先，悉荐翻。〕</font></font><font size=4px>谒者治礼，以次引入殿门，陈东、西乡。</font><font size=4px color="#009090"><font size=4px>〔治，直之翻。乡，读曰向。〕</font></font><font size=4px>卫官侠陛</font><font size=4px color="#009090"><font size=4px>〔卫官，侍卫之官，郎中及中郎执戟侍卫者是也。侠，与挟同，挟殿陛之两旁也，或音夹。〕</font></font><font size=4px>及罗立廷中，皆执兵，张旗帜。</font><font size=4px color="#009090"><font size=4px>〔帜，昌志翻。〕</font></font><font size=4px>于是皇帝传警，</font><font size=4px color="#009090"><font size=4px>〔汉仪云：帝辇动，则左右侍帷幄者称警，是也。汉书音义：天子出称警，传声而唱，以警外也。〕</font></font><font size=4px>辇出房；</font><font size=4px color="#009090"><font size=4px>〔沈约曰：辇车，周礼王后五路之卑者也。后从容宫中，所乘非王车也。汉制：乘舆御之，或使人挽，或驾果下马，不知何代去其轮。〕</font></font><font size=4px>引诸侯王以下至吏六百石</font><font size=4px color="#009090"><font size=4px>〔汉吏六百石，铜印，墨绶，奉月七十斛。〕</font></font><font size=4px>以次奉贺，莫不振恐肃敬。至礼毕，复置法酒。</font><font size=4px color="#009090"><font size=4px>〔礼毕，谓朝礼毕也。师古曰：法酒，犹言礼爵，谓不饮之至醉。〕</font></font><font size=4px>诸侍坐殿上，皆伏，抑首；</font><font size=4px color="#009090"><font size=4px>〔师古曰：抑，屈也；谓依礼法不敢平坐而视。〕</font></font><font size=4px>以尊卑次起上寿。觞九行，谒者言"罢酒"，御史执法举不如仪者，辄引去。</font><font size=4px color="#009090"><font size=4px>〔执法，即御史也。杜佑曰：御史之名，周官有之，盖掌赞书而授法令，非今任也。战国时亦有御史，秦、赵渑池之会，各令书其事。秦、汉为纠察之任。秦以御史监郡。汉初定礼仪，"御史执法举不如仪者辄引去"是也。〕</font></font><font size=4px>竟朝置酒，无敢讙哗失礼者。</font><font size=4px color="#009090"><font size=4px>〔竟朝，言行朝礼至礼毕也。朝，直遥翻。讙，与喧同，许元翻。〕</font></font><font size=4px>于是帝曰："吾乃今日知为皇帝之贵也！" 乃拜叔孙通为太常，</font><font size=4px color="#009090"><font size=4px>〔班表：奉常，秦官，掌宗庙礼仪；景帝中六年改曰太常。此不书奉常而书太常者，使人易知。〕</font></font><font size=4px>赐金五百斤。

 　　初，秦有天下，悉内六国礼仪，采择其尊君、抑臣者存之，及通制礼，颇有所增损，大抵皆袭秦故，自天子称号下至佐僚及宫室、官名，少所变改。其书，后与律、令同录，藏于理官；</font><font size=4px color="#009090"><font size=4px>〔师古曰：理官，即法官也。〕</font></font><font size=4px>法家又复不传，民臣莫有言者焉。

 　　臣光曰：礼之为物大矣！用之于身，则动静有法而百行备焉；用之于家，则内外有别而九族睦焉；</font><font size=4px color="#009090"><font size=4px>〔行，下孟翻。别，彼列翻。〕</font></font><font size=4px>用之于乡，则长幼有伦而俗化美焉；用之于国，则君臣有叙而政治成焉；</font><font size=4px color="#009090"><font size=4px>〔治，直吏翻。〕</font></font><font size=4px>用之于天下，则诸侯顺服而纪纲正焉；岂直几席之上、户庭之间得之而不乱哉！夫以高祖之明达，闻陆贾之言而称善，</font><font size=4px color="#009090"><font size=4px>〔见下卷十一年。〕</font></font><font size=4px>睹叔孙之仪而叹息；然所以不能肩</font><font size=4px color="#009090"><font size=4px>〔张："肩"上脱"比"字。〕</font></font><font size=4px>于三代之王者，病于不学而已。当是之时，得大儒而佐之，与之以礼为天下，其功烈岂若是而止哉！惜夫，叔孙生之</font><span class="h"><font size=4px>【章：甲十五行本"之"下有"为"字；乙十一行本同。】</font></font><font size=4px>器小也！徒窃礼之糠粃，以依世、谐俗、取宠而已，</font><font size=4px color="#009090"><font size=4px>〔谷皮曰糠；谷不成曰粃；粃，与秕同。〕</font></font><font size=4px>遂使先王之礼沦没而不振，以迄于今，岂不痛甚矣哉！是以扬子讥之曰："昔者鲁有大臣，史失其名。曰：『何如其大也！』曰：『叔孙通欲制君臣之仪，召先生于鲁，所不能致者二人。』曰：『若是，则仲尼之开迹诸侯也非邪？』曰：『仲尼开迹，将以自用也。</font><font size=4px color="#009090"><font size=4px>〔宋咸曰：谓开布其迹于诸侯之国，犹言历聘也。〕</font></font><font size=4px>如委己而从人，虽有规矩、准绳，焉得而用之！』"</font><font size=4px color="#009090"><font size=4px>〔焉，于虔翻。〕</font></font><font size=4px>善乎扬子言也！夫大儒者，恶肯毁其规矩、准绳以趋一时之功哉！</font><font size=4px color="#009090"><font size=4px>〔恶，音乌。趋，七喻翻。〕</font></font><font size=4px>

 　　上自将击韩王信，破其军于铜鞮，</font><font size=4px color="#009090"><font size=4px>〔班志，铜鞮县属上党郡。上党记：晋铜鞮，伯华所邑，去铜鞮故宫二十里；唐属潞州。宋白曰：县有铜鞮水，故名。鞮，丁奚翻。〕</font></font><font size=4px>斩其将王喜。信亡走匈奴；白土人曼丘臣、王黄等立赵苗裔赵利为王，</font><font size=4px color="#009090"><font size=4px>〔班志，白土县属上郡。括地志：白土故城，在盐州白池东北九十里；又云：近延州。余据班志：圜水出白土县西，东入河。师古曰：圜，音银，今银州银水是。则白土县在唐银州界。按"圜"字乃"圁"字之误。通典，圁水在银州儒林县东北，今谓之无定河。师古又曰：曼丘、毋丘，本一姓也，语有缓急耳。曼音万。姓谱：齐有曼丘不择。〕</font></font><font size=4px>复收信败散兵，与信及匈奴谋攻汉。匈奴使左、右贤王将万余骑，与王黄等屯广武以南，至晋阳，</font><font size=4px color="#009090"><font size=4px>〔班史：匈奴置左、右贤王，左、右谷蠡王，最为大国。班志，广武县属太原郡。史记正义：广武故城在代州雁门界句注山南。杜佑曰：代州雁门郡治雁门县；汉广武县故城在西南。宋白曰：隋改广武县为雁门，避太子讳也。〕</font></font><font size=4px>汉兵击之，匈奴辄败走，已复屯聚，汉兵乘胜追之。会天大寒，雨雪，</font><font size=4px color="#009090"><font size=4px>〔大戴记曰：盛阴之气在雨水，则凝滞而为雪。雨，于具翻。自上而下曰雨；后以义推。〕</font></font><font size=4px>士卒堕指者什二三。</font><font size=4px color="#009090"><font size=4px>〔师古曰：什人之中二三堕指。〕</font></font><font size=4px>

 　　上居晋阳，闻冒顿居代谷，</font><font size=4px color="#009090"><font size=4px>〔史记正义曰：代谷，今妫州。余据唐妫州在幽州西北，此代谷在句注之北。后魏都平城，建为代都，盖因代谷而名也；唐属云州界。〕</font></font><font size=4px>欲击之。使人觇匈奴，</font><font size=4px color="#009090"><font size=4px>〔觇，丑廉翻，又敕艳翻，窥侦也。〕</font></font><font size=4px>冒顿匿其壮士、肥牛马，但见老弱及羸畜。</font><font size=4px color="#009090"><font size=4px>〔羸，伦为翻。畜，许救翻。〕</font></font><font size=4px>使者十辈来，皆言匈奴可击。上复使刘敬往使匈奴，</font><font size=4px color="#009090"><font size=4px>〔复，扶又翻。〕</font></font><font size=4px>未还；汉悉兵三十二万北逐之，逾句注。刘敬还，报曰："两国相击，此宜夸矜，见所长；</font><font size=4px color="#009090"><font size=4px>〔见，贤遍翻，示也；下欲见同。〕</font></font><font size=4px>今臣往，徒见羸瘠、老弱，此必欲见短，伏奇兵以争利。愚以为匈奴不可击也。"是时，汉兵已业行，</font><font size=4px color="#009090"><font size=4px>〔凡事已为而未成曰业。〕</font></font><font size=4px>上怒，骂刘敬曰："齐虏以口舌得官，今乃妄言沮吾军！"</font><font size=4px color="#009090"><font size=4px>〔沮，才汝翻；止也。〕</font></font><font size=4px>械系敬广武。

 　　帝先至平城，兵未尽到；冒顿纵精兵四十万骑，围帝于白登七日，</font><font size=4px color="#009090"><font size=4px>〔班志：平城县属雁门郡。服虔曰：白登，台名，去平城七里。师古曰：白登在平城东南，去平城十余里。括地志：朔州定襄县，本汉平城县，东北三十里有白登山，山上有台，名曰白登台。〕</font></font><font size=4px>汉兵中外不得相救饷。帝用陈平秘计，使使间厚遗阏氏。</font><font size=4px color="#009090"><font size=4px>〔应劭曰：陈平使画工图美女，间遗阏氏曰："汉有美女如此；今皇帝困急，欲献之。"阏氏畏其夺己宠，言于冒顿，令解围。余谓秘计者，以其失中国之体，故秘而不传。间，古苋翻。遗，于季翻。〕</font></font><font size=4px>阏氏谓冒顿曰："两主不相困。今得汉地，而单于终非能居之也。且汉主亦有神灵，单于察之！"冒顿与王黄、赵利期，而黄、利兵不来，疑其与汉有谋，乃解围之一角。会天大雾，汉使人往来，匈奴不觉。陈平请令强弩傅两矢，外乡，</font><font size=4px color="#009090"><font size=4px>〔师古曰：傅，读曰附。每一弩而加两矢，外向以御敌也。乡，读曰向。〕</font></font><font size=4px>从解角直出。帝出围，欲驱；太仆滕公固徐行。至平城，汉大军亦到，胡骑遂解去。汉亦罢兵归，令樊哙止定代地。

 　　上至广武，赦刘敬，曰："吾不用公言，以困平城；吾皆已斩前使十辈矣！"乃封敬二千户为关内侯，号为建信侯。帝南过曲逆，</font><font size=4px color="#009090"><font size=4px>〔班志，曲逆县属中山国。张晏曰：濡水于城北曲而西流，故曰曲逆；后汉章帝丑其名，改曰蒲阴。杜佑曰：中山郡北平县，秦曲逆县，后汉蒲阴县。曲逆，读皆如字。文选高祖功臣赞注曰：曲，区句翻；逆，音遇；非也。颜之推曰：俗儒读曲逆侯为去遇；票姚校尉曰飘摇。票姚，诸儒有两音；最无谓者，曲逆为去遇也。〕</font></font><font size=4px>曰："壮哉县！吾行天下，独见洛阳与是耳。"乃更封陈平为曲逆侯，尽食之。平从帝征伐，凡六出奇计，辄益封邑焉。

 　　十二月，上还，过赵。赵王敖执子壻礼甚卑；</font><font size=4px color="#009090"><font size=4px>〔敖尚帝女鲁元公主，故执子壻礼。〕</font></font><font size=4px>上箕倨慢骂之。</font><font size=4px color="#009090"><font size=4px>〔师古曰：箕倨者，谓伸两脚，其形如箕。曲礼曰：坐毋箕。孔颖达曰：箕，谓舒展两足，状如箕舌也。〕</font></font><font size=4px>赵相贯高、赵午等皆怒</font><font size=4px color="#009090"><font size=4px>〔贯，姓也；原伯贯之后。〕</font></font><font size=4px>曰："吾王，孱王也！"</font><font size=4px color="#009090"><font size=4px>〔孟康曰：孱，音潺湲之潺，冀州谓懦弱者为孱。师古音士连翻。〕</font></font><font size=4px>乃说王曰："天下豪杰并起，能者先立。今王事帝甚恭，而帝无礼；请为王杀之！"张敖啮其指出血，曰：</font><font size=4px color="#009090"><font size=4px>〔师古曰：自啮其指出血，以表至诚而为誓，约不背汉也。为，于伪翻。〕</font></font><font size=4px>"君何言之误！先人亡国，赖帝得复国，</font><font size=4px color="#009090"><font size=4px>〔张耳亡国事见九卷元年，复国事见十卷三年。〕</font></font><font size=4px>德流子孙；秋豪皆帝力也。</font><font size=4px color="#009090"><font size=4px>〔豪至秋而纤锐。秋豪，言其细微也。〕</font></font><font size=4px>愿君无复出口！"</font><font size=4px color="#009090"><font size=4px>〔复，扶又翻。〕</font></font><font size=4px>贯高、赵午等皆相谓曰："乃吾等非也。吾王长者，不倍德；</font><font size=4px color="#009090"><font size=4px>〔长，知两翻。倍，蒲妹翻。〕</font></font><font size=4px>且吾等义不辱。今帝辱我王，故欲杀之，何洿王为！</font><font size=4px color="#009090"><font size=4px>〔洿，乌故翻，染涴也。〕</font></font><font size=4px>事成归王，事败独身坐耳。"</font><font size=4px color="#009090"><font size=4px>〔言独以身坐弑帝之罪。〕</font></font><font size=4px>

 　　匈奴攻代。代王喜弃国自归，</font><font size=4px color="#009090"><font size=4px>〔喜，即帝兄仲也。六年春正月，以代地立喜为代王，韩王信故国。〕</font></font><font size=4px>赦为郃阳侯。</font><font size=4px color="#009090"><font size=4px>〔班志，郃阳县属左冯翊，诗所谓"在郃之阳"者也。括地志：郃阳故城，在同州河西县南三十里。郃，音合。〕</font></font><font size=4px>辛卯，立皇子如意为代王。</font><font size=4px color="#009090"><font size=4px>〔如意，戚夫人之子，后徙王赵。〕</font></font><font size=4px>

 　　春，二月，上至长安。萧何治未央宫，</font><font size=4px color="#009090"><font size=4px>〔未央宫在长安城西南隅，周回二十八里。元和志曰：东距长乐宫一里，中隔武库。括地志：未央宫，在雍州长安县西北十里长安故城中。〕</font></font><font size=4px>上见其壮丽，甚怒，谓何曰："天下匈匈，劳苦数岁，成败未可知，是何治宫室过度也！"何曰："天下方未定，故可因以就宫室。且夫天子以四海为家，非壮丽无以重威。且无令后世有以加也。"上说。</font><font size=4px color="#009090"><font size=4px>〔说，读曰悦。〕</font></font><font size=4px>

 　　臣光曰：王者以仁义为丽，道德为威，未闻其以宫室填服天下也。</font><font size=4px color="#009090"><font size=4px>〔填，读曰镇。〕</font></font><font size=4px>天下未定，当克己节用以趋民之急；</font><font size=4px color="#009090"><font size=4px>〔趋，七喻翻。〕</font></font><font size=4px>而顾以宫室为先，岂可谓之知所务哉！昔禹宫室而桀为倾宫。</font><font size=4px color="#009090"><font size=4px>〔孔子曰：禹卑宫室而尽力乎沟洫。桀为倾宫、瑶台以殚百姓之财。〕</font></font><font size=4px>创业垂统之君，躬行节俭以示子孙，其末犹入于淫靡，况示之以侈乎！乃云"无令后世有以加"，岂不谬哉！至于孝武，卒以宫室罢敝天下，</font><font size=4px color="#009090"><font size=4px>〔卒，子恤翻。罢，读曰疲。〕</font></font><font size=4px>未必不由酇侯启之也！

 　　上自栎阳徙都长安。</font><font size=4px color="#009090"><font size=4px>〔先虽以娄敬、张良之言西都关中，然都邑未成，则犹居栎阳；今未央宫成，始自栎徙都长安。〕</font></font><font size=4px>

 　　初置宗正官，以序九族。</font><font size=4px color="#009090"><font size=4px>〔班表：宗正，秦官，掌亲属；平帝元始元年，更名宗伯。〕</font></font><font size=4px>

 　　夏，四月，帝行如洛阳。 
</font><!--/HTMLBUILERPART0--><font size=4px>