<font size=4px>　　周纪五　起屠维赤奋若，尽旃蒙大荒落，凡十七年。

 　　赧王下

 　　四十三年（己丑，公元前二七二年）

 　　楚以左徒黄歇侍太子完为质于秦。</font><font size=4px color="#009090"><font size=4px>〔左徒，楚官名。史记正义曰：盖今在左右拾遗、补阙之类。质，音致。按去年秦欲与韩、魏伐楚，黄歇上书止之，归而报楚，楚遂使歇侍太子为质于秦；为楚王疾病、歇使太子亡归楚张本。歇，许竭翻。〕</font></font><font size=4px>

 　　秦置南阳郡。</font><font size=4px color="#009090"><font size=4px>〔凡山南、水北皆谓之南阳。晋南阳在修武，以在太行之南，大河之北也。秦置南阳郡，以在南山之南，汉水之北也。〕</font></font><font size=4px>

 　　秦、魏、楚共伐燕。</font><font size=4px color="#009090"><font size=4px>〔燕，因肩翻。〕</font></font><font size=4px>

 　　燕惠王薨，子武成王立。

 　　四十四年（庚寅，公元前二七一年）

 　　赵蔺相如伐齐，至平邑。</font><font size=4px color="#009090"><font size=4px>〔括地志：平邑故城在魏州昌乐县东北四十里。蔺，力刃翻。乐，音洛。〕</font></font><font size=4px>

 　　赵田部吏赵奢收租税，</font><font size=4px color="#009090"><font size=4px>〔田部吏，部收田之租税者也。〕</font></font><font size=4px>平原君家不肯出；赵奢以法治之，杀平原君用事者九人。</font><font size=4px color="#009090"><font size=4px>〔治，直之翻。平原君之家臣用事而不肯出租税者也。〕</font></font><font size=4px>平原君怒，将杀之。赵奢曰："君于赵为贵公子，今纵君家而不奉公则法削，法削则国弱，国弱则诸侯加兵，是无赵也。</font><font size=4px color="#009090"><font size=4px>〔削，侵也，夺也。弱，劣也，懦也。〕</font></font><font size=4px>君安得有此富乎！以君之贵，奉公如法则上下平，上下平则国强，国强则赵固，而君为贵戚，岂轻于天下邪！"</font><font size=4px color="#009090"><font size=4px>〔邪，音耶。戚，亲也。言平原君于赵则王族亲戚之贵者也。〕</font></font><font size=4px>平原君以为贤，</font><font size=4px color="#009090"><font size=4px>〔贤，善也，能也。〕</font></font><font size=4px>言之于王。王使治国赋，国赋太平，民富而府库实。</font><font size=4px color="#009090"><font size=4px>〔观此则赵奢岂特善兵哉，可使治国也。治，直之翻。〕</font></font><font size=4px>

 　　四十五年（辛卯，公元前二七零年）

 　　秦伐赵，围阏与。</font><font size=4px color="#009090"><font size=4px>〔司马彪志：上党郡涅县有阏与聚。水经注：上党沾县有梁榆城，即阏与故城。卢谌征艰赋曰：访梁榆之虚郭，乃阏与之旧平。史记正义曰：阏与在潞州铜鞮县西北二十里。又仪州和顺县亦有阏与城。仪、潞相近，二所未详。又阏与山在潞州武安县西南五十里，赵奢拒秦军于阏与，即山北也。河东图：辽州和顺县，晋大夫梁余子养邑；秦伐阏与，赵奢救之。是此辽州即唐之仪州。阏，阿葛翻，又于达翻。康音曷，又音嫣。与，音预，又音余。史记正义曰：阏，于连翻。汉书音义：涅，乃结翻。聚，才喻翻。沾，他兼翻。谌，时壬翻。鞮，丁兮翻。潞，鲁故翻。〕</font></font><font size=4px>赵王召廉颇、乐乘而问之</font><font size=4px color="#009090"><font size=4px>〔索隐曰：乐乘、乐毅之宗人也。颇，普河翻。〕</font></font><font size=4px>曰："可救否？"皆曰："道远险陿，难救。"</font><font size=4px color="#009090"><font size=4px>〔陿，与狭同，隘也。〕</font></font><font size=4px>问赵奢，赵奢对曰："道远险陿，譬犹两鼠斗于穴中，将勇者胜。"</font><font size=4px color="#009090"><font size=4px>〔言将是勇者胜也；将，平声。或曰：帅勇者则胜；将，去声。〕</font></font><font size=4px>王乃令赵奢将兵救之。去邯郸三十里而止，</font><font size=4px color="#009090"><font size=4px>〔令，卢经翻。邯郸，音寒丹。〕</font></font><font size=4px>令军中曰："有以军事谏者死！"</font><font size=4px color="#009090"><font size=4px>〔令，力正翻。赵奢此令，非以禁约所部，以愚秦军也。〕</font></font><font size=4px>

 　　秦师军武安西，</font><font size=4px color="#009090"><font size=4px>〔班志，武安县属魏郡。宋白曰：洺州治永年县；隋改广平为永年，属武安郡。秦军勒兵武安西，即此地。刘昫曰：磁州治滏阳县，汉武安县地；隋又置武安县，亦属磁州。磁，祥之翻。昫，吁句翻。〕</font></font><font size=4px>鼓噪勒兵，武安屋瓦尽振。赵军中候有一人言急救武安，赵奢立斩之。</font><font size=4px color="#009090"><font size=4px>〔此军之中候也。汉北军中候之官本此。或曰：军中之候，军吏也。〕</font></font><font size=4px>坚璧二</font><span class="h"><font size=4px>【章：十二行本"璧"作"壁"；乙十一行本同；孔本同。十二行本"二"上有 "留"字；乙十一行本同；孔本同；退斋校同。】</font></font><font size=4px>十八日不行，复益增垒。</font><font size=4px color="#009090"><font size=4px>〔复，扶又翻，又音如字。垒，力水翻。〕</font></font><font size=4px>秦间入赵军，赵奢善食遣之。间以报秦将，</font><font size=4px color="#009090"><font size=4px>〔间，古苋翻。此孙子所谓反间也。食，祥吏翻。将，即亮翻。〕</font></font><font size=4px>秦将大喜曰："夫去国三十里而军不行，乃增垒，阏与非赵地也！"赵奢既已遣间，卷甲而趋，</font><font size=4px color="#009090"><font size=4px>〔卷，读曰卷。凡卷舒之卷皆同音。〕</font></font><font size=4px>一</font><span class="h"><font size=4px>【章：十二行本"一"作"二"；乙十一行本同。】</font></font><font size=4px>日一夜而至，去阏与五十里而军，军垒成，秦师闻之，悉甲而往。赵军士许历请以军事谏，赵奢进之。</font><font size=4px color="#009090"><font size=4px>〔姓谱：许姓本自姜姓，炎帝之后，太岳之胤；其后以国为氏。〕</font></font><font size=4px>许历曰："秦人不意赵至此，其来气盛，将军必厚集其陈以待之；</font><font size=4px color="#009090"><font size=4px>〔陈，读曰阵。〕</font></font><font size=4px>不然，必败。"赵奢曰："请受教！"许历请刑，赵奢曰："胥，后令邯郸。"</font><font size=4px color="#009090"><font size=4px>〔索隐曰：按胥、须古人通用，今者胥后令，谓胥为须，须者待也，待后令，谓许历之言，更不拟诛之，故更待后令也。邯郸二字，当为欲战，谓临战之时，许历复谏也。余谓"胥"语绝，许历请刑，赵奢令其且待也。盖谓敢谏者死，邯郸之令耳，今既自邯郸进军近阏与矣，许历之谏固在邯郸之后，不当用邯郸之令以杀之，故曰后令邯郸。令，力正翻。邯郸，音寒丹。奢令，力丁翻。〕</font></font><font size=4px>许历复请谏，曰："先据北山上者胜，后至者败。"赵奢许诺，即发万人趋之。秦师后至，争山不得上；</font><font size=4px color="#009090"><font size=4px>〔趋，七喻翻；又音如字。得上，时掌翻。〕</font></font><font size=4px>赵奢纵兵击秦师，秦师大败，解阙与而还。</font><font size=4px color="#009090"><font size=4px>〔还，从宣翻，又音如字。〕</font></font><font size=4px>赵王封奢为马服君，</font><font size=4px color="#009090"><font size=4px>〔服虔曰：马服，犹言服马也。括地志：邯郸县西北有马服山。〕</font></font><font size=4px>与廉、蔺同位；以许历为国尉。

 　　穰侯言客卿灶于秦王，</font><font size=4px color="#009090"><font size=4px>〔穰，人羊翻。〕</font></font><font size=4px>使伐齐，取刚、寿以广其陶邑。</font><font size=4px color="#009090"><font size=4px>〔括地志：故刚城在衮州龚丘县。寿，郓州之县也。余据唐志：郓州寿张县，武德初置寿州。通鉴书此，以发范睢间穰侯之事，古苋翻。〕</font></font><font size=4px>

 　　初，魏人范睢</font><font size=4px color="#009090"><font size=4px>〔姓谱：范本陶唐氏之后，随会为晋大夫，食采于范，后有</font><font size=4px color="#009090"><font size=4px>〔因〕</font></font><font size=4px>氏焉。睢，音虽。〕</font></font><font size=4px>从中大夫须贾使于齐，</font><font size=4px color="#009090"><font size=4px>〔战国之时，仍周之制，置上、中、下三大夫。汉百官表：中大夫掌论议。须姓，密须氏之后。风俗通：须姓，太昊之后。盖本之须句。使，疏吏翻。句，音朐。〕</font></font><font size=4px>齐襄王闻其辩口，私赐之金及牛、酒。须贾以为睢以国阴事告齐也，归而告其相魏齐。魏齐怒，笞击范睢，折胁，摺齿。睢佯死，卷以箦，置厕中，使客醉者更溺之，</font><font size=4px color="#009090"><font size=4px>〔索隐曰：折胁，摺齿，谓击折其胁，又拉折其齿也。箦，谓苇荻之薄，用之以卷其尸也。余谓箦字从竹，盖竹为之，非苇荻之薄也。又谓竹东南之产，北人贵之，自江以北饶苇荻，人率织之以为薄，寝或以为荐籍。索隐以苇薄为箦，习于所见而从俗所呼者耳。相，息亮翻。笞，丑之翻。摺，力答翻。卷，读曰卷。箦，竹革翻。更，工衡翻。溺，奴吊翻。〕</font></font><font size=4px>以惩后，令无妄言者。</font><font size=4px color="#009090"><font size=4px>〔令，力丁翻。〕</font></font><font size=4px>范睢谓守者曰："能出我，我必有厚谢。"守者乃请弃箦中死人。魏齐醉，曰："可矣。"范睢得出。魏齐悔，复召求之。</font><font size=4px color="#009090"><font size=4px>〔令，卢经翻。复，扶又翻，又音如字。〕</font></font><font size=4px>魏人郑安平遂操范睢亡匿，更姓名曰张禄。</font><font size=4px color="#009090"><font size=4px>〔操，七刀翻。〕</font></font><font size=4px>

 　　秦谒者王稽使于魏，</font><font size=4px color="#009090"><font size=4px>〔谒者，秦官，汉因之。志云：主殿上时节威仪。谒者仆射一人为谒者台率，其下有给事谒者，有灌谒者。使，疏吏翻。率，读曰帅。〕</font></font><font size=4px>范睢夜见王稽。稽潜载与俱归，荐之于王，王见之于离宫。</font><font size=4px color="#009090"><font size=4px>〔离宫，别宫也。〕</font></font><font size=4px>范睢佯为不知永巷而入其中，</font><font size=4px color="#009090"><font size=4px>〔佯，音羊，古字多作"阳"，诈也。如淳曰：周宣王姜后脱簪珥，待罪永巷，后改为掖庭。师古日：永，长也。本谓宫中之长巷也；或曰宫中狱也。〕</font></font><font size=4px>王来而宦者怒逐之，曰："王至！"范睢谬曰："秦安得王，秦独有太后、穰侯耳！"</font><font size=4px color="#009090"><font size=4px>〔谬，靡幼翻，误也，诈也。穰，人羊翻。〕</font></font><font size=4px>王微闻其言，乃屏左右，跽而请曰："先生何以幸教寡人？"对曰："唯唯。"如是者三。</font><font size=4px color="#009090"><font size=4px>〔屏，卑郢翻，又卑正翻；后凡屏退之屏皆同音。跽，忌己翻，跪也。唯，于癸翻，盖应声也。凡唯诺之唯皆同音。〕</font></font><font size=4px>王曰："先生卒不幸教寡人邪？"</font><font size=4px color="#009090"><font size=4px>〔卒，子恤翻，终也。邪，音耶。〕</font></font><font size=4px>范睢曰："非敢然也！</font><font size=4px color="#009090"><font size=4px>〔睢，音虽。然，犹言如是也。〕</font></font><font size=4px>臣，羇旅之臣也，交疏于王，而所愿陈者皆匡君之事，处人骨肉之间，</font><font size=4px color="#009090"><font size=4px>〔处，昌吕翻。〕</font></font><font size=4px>愿效愚忠而未知王之心也，此所以王三问而不敢对者也。臣知今日言之于前，明日伏诛于后，然臣不敢避也。且死者，人之所必不免也，苟可以少有补于秦而死，此臣之所大愿也。</font><font size=4px color="#009090"><font size=4px>〔少，始绍翻。〕</font></font><font size=4px>独恐臣死之后，天下杜口裹足，莫肯乡秦耳。"</font><font size=4px color="#009090"><font size=4px>〔谓天下之士惩睢之死，不敢复言。乡，读曰向。〕</font></font><font size=4px>王跽曰："先生，是何言也！今者寡人得见先生，是天以寡人溷先生而存先王之宗庙也。</font><font size=4px color="#009090"><font size=4px>〔溷；谓溷渎之也。汉陆贾曰"毋久溷公！"即此义，音户困翻。毛晃曰：溷，浊也，又污辱也。〕</font></font><font size=4px>事无大小，上及太后，下至大臣，愿先生悉以教寡人。无疑寡人也！"范睢拜，王亦拜。范睢曰："以秦国之大，士卒之勇，以治诸侯，譬若走韩卢而博蹇兔也，</font><font size=4px color="#009090"><font size=4px>〔韩卢，天下之骏犬。蹇兔，病足之兔。韩卢搏兔，无不获者，况蹇兔乎！治，直之翻。〕</font></font><font size=4px>而闭关十五年，不敢窥兵于山东者，是穰侯为秦谋不忠，而大王之计亦有所失也。"</font><font size=4px color="#009090"><font size=4px>〔穰，人羊翻。为，于伪翻。〕</font></font><font size=4px>王跽曰："寡人愿闻失计！"然左右多窃听者，范睢未敢言内，先言外事，以观王之俯仰。因进曰："夫穰侯越韩、魏而攻齐刚、寿，非计也。</font><font size=4px color="#009090"><font size=4px>〔夫，音扶。〕</font></font><font size=4px>齐闵王南攻楚，破军杀将，</font><font size=4px color="#009090"><font size=4px>〔谓杀唐昧也，见上卷十四年。闵，读曰闵。将，即亮翻。〕</font></font><font size=4px>再辟地千里，</font><font size=4px color="#009090"><font size=4px>〔辟，读曰辟，昧，莫葛翻。〕</font></font><font size=4px>而齐尺寸之地无得焉者，岂不欲得地哉？形势不能有也。诸侯见齐之罢敝，起兵而伐齐，大破之，齐几于亡，</font><font size=4px color="#009090"><font size=4px>〔事见上卷三十一年。罢，读曰疲。几，居依翻。〕</font></font><font size=4px>以其伐楚而肥韩、魏也。今王不如远交而近攻，得寸则王之寸也，得尺亦王之尺也。今夫韩、魏，中国之处</font><font size=4px color="#009090"><font size=4px>〔夫，音扶。康曰：处，敞吕翻；余谓处，昌据翻，于世俗常言，音义为长。〕</font></font><font size=4px>而天下之枢也，</font><font size=4px color="#009090"><font size=4px>〔以门户为喻，门户之阖辟皆由于枢。〕</font></font><font size=4px>王若用</font><span class="h"><font size=4px>【章：十二行本"用"作"欲"；乙十一行本同；孔本同，退斋校同。】</font></font><font size=4px>霸，必亲中国以为天下枢，以威楚、赵，</font><font size=4px color="#009090"><font size=4px>〔用霸者，谓用霸天下之术。〕</font></font><font size=4px>楚强则附赵，赵强则附楚，</font><font size=4px color="#009090"><font size=4px>〔强者未易柔服，故先亲附弱者。易，以豉翻。〕</font></font><font size=4px>楚、赵皆附，齐必惧矣，齐附则韩、魏因可虏也。"王曰："善。"乃以范睢为客卿，与谋兵事。</font><font size=4px color="#009090"><font size=4px>〔范睢谋兵事，则三晋受兵祸，而穰侯兄弟皆为秦所逐矣。〕</font></font><font size=4px>

 　　四十六年（壬辰，公元前二六九年）

 　　秦中更胡伤攻赵阏与，不拔。</font><font size=4px color="#009090"><font size=4px>〔更，工衡翻。"胡伤"，意谓即上卷客卿之"胡阳"。阏，于葛翻，又于连翻。与，音预。〕</font></font><font size=4px>

 　　四十七年（癸巳，公元前二六八年）

 　　秦王用范睢之谋，使五大夫绾伐魏，拔怀。</font><font size=4px color="#009090"><font size=4px>〔班志，怀县属河内郡。括地志曰：怀县在怀州武陟县西十一里。睢，息随翻。〕</font></font><font size=4px>

 　　四十八年（甲午，公元前二六七年）

 　　秦悼太子质于魏而卒。</font><font size=4px color="#009090"><font size=4px>〔质，音致。卒，子恤翻。〕</font></font><font size=4px>

 　　四十九年（乙未，公元前二六六年）

 　　秦拔魏邢丘。范睢日益亲，用事，因承间说王曰：</font><font size=4px color="#009090"><font size=4px>〔睢，息随翻。间，古苋翻。说，式芮翻。〕</font></font><font size=4px>"臣居山东时，闻齐之有孟尝君，不闻有王。闻秦有太后、穰侯，不闻有王。夫擅国之谓王，能利害之谓王，制杀生之谓王。今太后擅行不顾，穰侯出使不报，华阳、泾阳击断无讳，</font><font size=4px color="#009090"><font size=4px>〔夫，音扶。使，疏吏翻。华，户化翻。断，丁乱翻；凡断决之断皆同音。〕</font></font><font size=4px>高陵进退不请，四贵备而国不危者，未之有也。为此四贵者下，乃所谓无王也。穰侯使者操王之重，决制于诸侯，剖符于天下，</font><font size=4px color="#009090"><font size=4px>〔操，七刀翻。谓剖符而出使也。〕</font></font><font size=4px>征敌伐国，莫敢不听；战胜攻取则利归于陶，</font><font size=4px color="#009090"><font size=4px>〔陶，穰侯封邑。〕</font></font><font size=4px>战败则结怨于百姓而祸归于社稷。臣又闻之，木实繁者披其枝，披其枝者伤其心；大其都者危其国，</font><font size=4px color="#009090"><font size=4px>〔左传：祭仲曰："都城过百雉，国之害也。"辛伯曰："大都耦国，乱之本也。"申无宇曰："郑京、栎实杀曼伯，宋萧、亳实杀子游，卫蒲、戚实出献公，齐渠丘实杀无知，而陈、蔡、不羹亦杀楚灵王。"此皆大都危国也。传，直恋翻。祭，则介翻。陆德明：栎，音立；曼，音万；羹，音郎。〕</font></font><font size=4px>尊其臣者卑其主。</font><font size=4px color="#009090"><font size=4px>〔如下事之类。〕</font></font><font size=4px>淖齿管齐，射王股，擢王筋，悬之于庙梁，宿昔而死。</font><font size=4px color="#009090"><font size=4px>〔管，掌也。擢，拔也。宿昔，一夕之间也。淖齿弑齐闵王事见上卷三十一年。淖，女教翻。射，而亦翻。〕</font></font><font size=4px>李兑管赵，囚主父于沙丘，百日而饿死。</font><font size=4px color="#009090"><font size=4px>〔事见上卷二十年。〕</font></font><font size=4px>今臣观四贵之用事，此亦淖齿、李兑之类也。夫三代之所以亡国者，君专授政于臣，纵酒弋猎；其所授者妒贤疾能，御下蔽上以成其私，不为主计，而主不觉悟，故失其国。</font><font size=4px color="#009090"><font size=4px>〔夫，音扶。〕</font></font><font size=4px>今自有秩以上至诸大吏。</font><font size=4px color="#009090"><font size=4px>〔汉承秦制，乡置有秩。汉官曰：乡户五千则置有秩，掌一乡之入。风俗通曰：有秩则田间大夫，言其官裁有秩耳。大吏，谓左、右、中更以上为吏者也。秩，直乙翻。〕</font></font><font size=4px>下及王左右，无非相国之人者，见王独立于朝，臣窃为王恐，万世之后有秦国者，非王子孙也！"</font><font size=4px color="#009090"><font size=4px>〔相，息亮翻。朝，直遥翻。为，于伪翻。〕</font></font><font size=4px>王以为然，于是废太后，逐穰侯、高陵、华阳、泾阳君于关外，以范睢为丞相，封为应侯。</font><font size=4px color="#009090"><font size=4px>〔应，于陵翻，国名；周武王之子封于应，其地在唐安州界。〕</font></font><font size=4px>

 　　魏王使须贾聘于秦，应侯敝衣间步而往见之。</font><font size=4px color="#009090"><font size=4px>〔间步，投间隙徒步而行也。间，古苋翻。〕</font></font><font size=4px>须贾惊曰："范叔固无恙乎！"</font><font size=4px color="#009090"><font size=4px>〔范睢，字叔。恙，忧也，病也，又噬虫善食人心者也。古人相问，率曰无恙。朱熹曰：古者草居，多被噬虫之毒，故相问曰"无恙乎？"恙，余亮翻。噬，时制翻。〕</font></font><font size=4px>留坐饮食，取一绨袍赠之。</font><font size=4px color="#009090"><font size=4px>〔绨，田黎翻，厚缯也。袍，步刀翻，长襦也。记玉藻曰：纩为茧，缊为袍。孔颖达曰：纯着新绵者为襺，杂用旧絮者为袍。〕</font></font><font size=4px>遂为须贾御而至相府，曰："我为君先入通于相君。"须贾怪其久不出，问于门下，门下曰："无范叔，乡者吾相张君也。"</font><font size=4px color="#009090"><font size=4px>〔相，息亮翻。为，于伪翻。睢更姓名曰张禄，故云然。乡，读曰向。〕</font></font><font size=4px>须贾知见欺，乃膝行入谢罪。</font><font size=4px color="#009090"><font size=4px>〔膝行，屈膝就地而行，以示跪伏。〕</font></font><font size=4px>应侯坐，责让之，且曰："尔所以得不死者，以绨袍恋恋尚有故人之意耳！"乃大供具，请诸侯宾客；坐须贾于堂下，置莝、豆于前而马食之，</font><font size=4px color="#009090"><font size=4px>〔莝，寸斩之藁，杂豆以饲马。莝、豆，两物也。莝，寸卧翻。食，祥吏翻。〕</font></font><font size=4px>使归告魏王曰："速斩魏齐头来，不然，且屠大梁！"</font><font size=4px color="#009090"><font size=4px>〔屠，杀也。自古以来，以攻下城而尽杀城中人为屠城，亦曰洗城。〕</font></font><font size=4px>须贾还，以告魏齐。魏齐奔赵，匿于平原君家。</font><font size=4px color="#009090"><font size=4px>〔还，从宣翻，又音如字，平原君，赵胜，赵王之贵介弟也，贵盛于赵，以好士闻于诸侯，故魏齐奔归之而就匿焉。〕</font></font><font size=4px>

 　　赵惠文王薨，子孝成王丹立；以平原君为相。</font><font size=4px color="#009090"><font size=4px>〔相，息亮翻。〕</font></font><font size=4px>

 　　五十年（丙申，公元前二六五年）

 　　秦宣太后薨。九月，穰侯出之陶。</font><font size=4px color="#009090"><font size=4px>〔薨，呼肱翻。穰，人羊翻。〕</font></font><font size=4px>

 　　臣光曰：穰侯援立昭王，除其灾害；</font><font size=4px color="#009090"><font size=4px>〔事见三卷十年。援，于元翻，手引也。〕</font></font><font size=4px>荐白起为将，</font><font size=4px color="#009090"><font size=4px>〔见上卷二十三年。将，即亮翻。〕</font></font><font size=4px>南取鄢、郢，东属地于齐，</font><font size=4px color="#009090"><font size=4px>〔言拓地东联于齐也，事并见上卷。鄢，于晚翻。郢，以井翻。属，之欲翻。〕</font></font><font size=4px>使天下诸侯稽首而事秦，</font><font size=4px color="#009090"><font size=4px>〔稽，音启。〕</font></font><font size=4px>秦益强大者，穰侯之功也。虽其专恣骄贪足以贾祸，</font><font size=4px color="#009090"><font size=4px>〔贾，音古，言其致祸如商贾之贾物也。凡商贾之贾皆同音。〕</font></font><font size=4px>亦未至尽如范睢之言。若睢者，亦非能为秦忠谋，直欲得穰侯之处，故搤其吭而夺之耳。</font><font size=4px color="#009090"><font size=4px>〔睢，息随翻。为，于伪翻。搤，音厄，说文曰：捉也。吭，音刚，咽也。〕</font></font><font size=4px>遂使秦王绝母子之义，失舅甥之恩。要之，睢真倾危之士哉！

 　　秦王以子安国君为太子。</font><font size=4px color="#009090"><font size=4px>〔为安国君立子异人为嗣张本。嗣，祥吏翻。〕</font></font><font size=4px>

 　　秦伐赵，取三城。赵王新立，太后用事，求救于齐。齐人曰："必以长安君为质。"</font><font size=4px color="#009090"><font size=4px>〔索隐曰：赵亦有长安，今其地阙。孔衍曰：长安君，惠文王之少子也。史记正义曰：长安君以长安善，故名也。质，音致。索，山客翻。少，始照翻。〕</font></font><font size=4px>太后不可。齐师不出，大臣强谏。</font><font size=4px color="#009090"><font size=4px>〔强谏，犹力谏也。〕</font></font><font size=4px>太后明谓左右曰："复言长安君为质者，老妇必唾其面！"</font><font size=4px color="#009090"><font size=4px>〔复，扶又翻。唾，吐卧翻，口液也。明谓左右者，显言之也。〕</font></font><font size=4px>左师触龙愿见太后，太后盛气而胥之入。</font><font size=4px color="#009090"><font size=4px>〔胥，待也。言盛气以待其入也。〕</font></font><font size=4px>左师公徐趋而坐，自谢曰："老臣病足，不得见久矣，窃自恕；而恐太后体之有所苦也，故愿望见太后。"太后曰："老妇恃辇而行。"曰："食得毋衰乎？"曰："恃粥耳。"太后不和之色稍解，左师公曰："老臣贱息舒祺，</font><font size=4px color="#009090"><font size=4px>〔春秋时宋国之官有左、右师，上卿也。赵以触龙为左师，盖冗散之官，以优老臣者也。息，子也。祺，音其。冗，而陇翻。散，悉亶翻。〕</font></font><font size=4px>最少，不肖，而臣衰，窃怜爱之，愿得补黑衣之缺以卫王宫，昧死以闻！"</font><font size=4px color="#009090"><font size=4px>〔黑衣，卫士之服也。触龙先为其少子言，以发太后之问也。昧死言，忘其死也。少，失照翻，又音小。昧，莫佩翻。〕</font></font><font size=4px>太后曰："诺。年几何矣。"对曰："十五岁矣。虽少，愿及未填沟壑而托之。"</font><font size=4px color="#009090"><font size=4px>〔几，居岂翻，谦言死必填沟壑，愿及未死而托少子也。〕</font></font><font size=4px>太后曰："丈夫亦爱少子乎？"对曰："甚于妇人。"太后笑曰："妇人异甚。"对曰："老臣窃以为媪之爱燕后贤于长安君。"</font><font size=4px color="#009090"><font size=4px>〔媪，乌浩翻，妇之老者之称。赵太后之女嫁于燕，故称之曰燕后。燕，因肩翻。〕</font></font><font size=4px>太后曰："君过矣！不若长安君之甚。" 左师公曰："父母爱其子则为之计深远。媪之送燕后也，持其踵而泣，念其远也，亦哀之矣。已行，非不思也，祭祀则祝之曰：『必勿使反！』岂非为之计长久，为子孙相继为王也哉？"太后曰："然。"左师公曰："今三世以前，至于赵王之子孙为候者，其继有在者乎？"曰："无有。"曰："此其近者祸及身，远者及其子孙。岂人主之子侯则不善哉？位尊而无功，奉厚而无劳，</font><font size=4px color="#009090"><font size=4px>〔奉，读曰俸；凡奉禄之奉皆同音。〕</font></font><font size=4px>而挟重器多也。今媪尊长安君之位，而封之以膏腴之地，多与之重器，而不及今令有功于国，</font><font size=4px color="#009090"><font size=4px>〔令，力丁翻，使也。〕</font></font><font size=4px>一旦山陵崩，长安君何以自托于赵哉？"太后曰："诺，恣君之所使之！"于是为长安君约车百乘质于齐。</font><font size=4px color="#009090"><font size=4px>〔为，于伪翻。乘，绳证翻。质，音致。〕</font></font><font size=4px>齐师乃出，秦师退。

 　　齐安平君田单将赵师以伐燕，取中阳；</font><font size=4px color="#009090"><font size=4px>〔徐广曰："阳"，一作"人"。史记正义曰：燕无中阳。括地志：中山故城，一名中人亭，在定州唐县北四十一里；是时盖属燕。将，即亮翻。燕，因肩翻。〕</font></font><font size=4px>又伐韩，取注人。</font><font size=4px color="#009090"><font size=4px>〔括地志：注城，在汝州梁县西四十五里。〕</font></font><font size=4px>

 　　齐襄王薨，子建立。建年少，国事皆决于君王后。</font><font size=4px color="#009090"><font size=4px>〔少，失照翻。〕</font></font><font size=4px>

 　　五十一年（丁酉，公元前二六四年）

 　　秦武安君伐韩，拔九城，斩首五万。

 　　田单为赵相。

 　　五十二年（戊戌，公元前二六三年）

 　　秦武安君伐韩，取南阳；攻太行道，绝之。</font><font size=4px color="#009090"><font size=4px>〔秦封白起为武安君。韩之南阳，即河内野王之地。班志，太行山在野王西北。括地志：在怀州河内县北四十五里。行，户刚翻。〕</font></font><font size=4px>

 　　楚顷襄王疾病。</font><font size=4px color="#009090"><font size=4px>〔疾至于甚曰病。〕</font></font><font size=4px>黄歇言于应侯曰："今楚王疾恐不起，秦不如归其太子。太子得立，其事秦必重而德相国无穷，是亲与国而得储万乘也。不归，则咸阳布衣耳。</font><font size=4px color="#009090"><font size=4px>〔四十三年，黄歇与楚太子为质于秦。应，于陵翻。相，息亮翻。乘，绳证翻。歇，许竭翻。〕</font></font><font size=4px>楚更立君，必不事秦，</font><font size=4px color="#009090"><font size=4px>〔更，工衡翻。〕</font></font><font size=4px>是失与国而绝万乘之和，非计也。"应侯以告王。王曰："令太子之傅先往问疾，反而后图之。"黄歇与太子谋曰："秦之留太子，欲以求利也。今太子力未能有以利秦也。</font><font size=4px color="#009090"><font size=4px>〔令，力丁翻。歇，许竭翻。〕</font></font><font size=4px>而阳文君子二人在中。王若卒大命，</font><font size=4px color="#009090"><font size=4px>〔谓死也。卒，终也，音子恤翻。〕</font></font><font size=4px>太子不在，阳文君子必立为后，太子不得奉宗庙矣。不如亡秦，与使者俱出。</font><font size=4px color="#009090"><font size=4px>〔逃去为亡。使，疏吏翻。〕</font></font><font size=4px>臣请止，以死当之！"太子因变服为楚使者御而出关；而黄歇守舍，常为太子谢病。度太子已远，</font><font size=4px color="#009090"><font size=4px>〔歇，许竭翻。守舍者，守楚太子所寓馆舍。常为，于伪翻。度，徒洛翻。〕</font></font><font size=4px>乃自言于王曰："楚太子已归，出远矣。歇愿赐死！"王怒，欲听之。应侯曰："歇为人臣，出身以徇其主，太子立，必用歇。不如无罪而归之，</font><font size=4px color="#009090"><font size=4px>〔言无以罪加歇，而归之于楚，以结其和亲也。应，于陵翻。〕</font></font><font size=4px>以亲楚。"王从之。黄歇至楚三月，秋，倾襄王薨。考烈王即位；</font><font size=4px color="#009090"><font size=4px>〔顷，音倾。秋，即是年秋。考烈王，即太子完。〕</font></font><font size=4px>以黄歇为相，封以淮北地，号曰春申君。</font><font size=4px color="#009090"><font size=4px>〔史记，歇初封春申君，赐淮北十四县；后徙封江东，因城吴故墟以为都邑，今苏州是也。相，息亮翻。〕</font></font><font size=4px>

 　　五十三年（己亥，公元前二六二年）

 　　楚人纳州于秦以平。</font><font size=4px color="#009090"><font size=4px>〔司马彪志，南郡州陵县，注云，楚考烈王纳州于秦，即其地。〕</font></font><font size=4px>

 　　武安君伐韩，拔野王。上党路绝，</font><font size=4px color="#009090"><font size=4px>〔武安君上逸"秦"字。史记正义曰：从太行西北，泽、潞等州皆上党郡地。释名云：上党所治在山上，其所最高，故曰上党。〕</font></font><font size=4px>上党守冯亭</font><font size=4px color="#009090"><font size=4px>〔姓谱：毕公高之子食采于冯城，因以命氏。郑有大夫冯简子。守，式又翻。〕</font></font><font size=4px>与其民谋曰："郑道已绝，</font><font size=4px color="#009090"><font size=4px>〔韩都新郑，自上党趣郑，由野王渡河。今秦拔野王，故郑道绝。〕</font></font><font size=4px>秦兵日进，韩不能应，不如以上党归赵。赵受我，秦必攻之；赵被秦兵，必亲韩；</font><font size=4px color="#009090"><font size=4px>〔应，于证翻。被，皮义翻。〕</font></font><font size=4px>韩、赵为一，则可以当秦矣。"乃遣使者告于赵曰："韩不能守上党，入之秦，</font><font size=4px color="#009090"><font size=4px>〔谓韩献上党于秦。使，疏吏翻。〕</font></font><font size=4px>其吏民皆安于</font><span class="h"><font size=4px>【章：十一行本"于"作"为"；乙十一行本同；孔本同；张校同；退斋校同。】</font></font><font size=4px>赵，不乐为秦。</font><font size=4px color="#009090"><font size=4px>〔为，于伪翻。乐，音洛；下同。〕</font></font><font size=4px>有城市邑十七，</font><font size=4px color="#009090"><font size=4px>〔城市邑，言邑之有城市者，指言大邑也。〕</font></font><font size=4px>愿再拜献之大王！"赵王以告平阳君豹，对曰："圣人甚祸无故之利。"</font><font size=4px color="#009090"><font size=4px>〔甚祸者，言甚以为祸也。〕</font></font><font size=4px>王曰："人乐吾德，何谓无故？"对曰："秦蚕食韩地，中绝，不令相通，固自以为坐而受上党也。韩氏所以不入于秦者，欲嫁其祸于赵也。</font><font size=4px color="#009090"><font size=4px>〔毛晃曰：推恶与人曰嫁怨、嫁祸。推，吐雷翻。〕</font></font><font size=4px>秦服其劳而赵受其利，虽强大不能得之于弱小，弱小固能得之于强大乎！岂得谓之非无故哉？不如勿受。"王以告平原君，平原君请受之。王乃使平原君往受地，</font><font size=4px color="#009090"><font size=4px>〔秦有吞天下之心，使赵不受上党而秦得之，亦必据上党而攻赵。故赵之祸不在于受上党而在于用赵括。〕</font></font><font size=4px>以万户都三封其太守为华阳君，</font><font size=4px color="#009090"><font size=4px>〔守，式又翻。〕</font></font><font size=4px>以千户都三封其县令为侯，吏民皆益爵三级。冯亭垂涕不见使者，曰："吾不忍卖主地而食之也！"</font><font size=4px color="#009090"><font size=4px>〔使，疏吏翻。〕</font></font><font size=4px>

 　　五十五年（辛丑，公元前二六零年）

 　　秦左庶长王齕攻上党，拔之。</font><font size=4px color="#009090"><font size=4px>〔长，知丈翻。齕，音纥，杜佑恨勿翻；康胡骨切。〕</font></font><font size=4px>上党民走赵。赵廉颇军于长平。</font><font size=4px color="#009090"><font size=4px>〔司马彪志：上党泫氏县有长平亭。括地志：长平故城，在上党县西四十一里。杜佑曰：白起坑赵卒于长平，有头颅山，筑台于垒中，因山为台。宋白曰：秦坑赵卒于长平，今泽州之北高平县西北二十一里长平故城是也。颇，普何翻。泫，工玄翻。颅，音卢。垒，鲁水翻。〕</font></font><font size=4px>以按据上党民。</font><font size=4px color="#009090"><font size=4px>〔毛晃曰：按，于旰翻，抑也，止也，据也。余谓此据、按二字，按字当以抑止为义。据，依据也，引援也，拒守也。言廉颇依据上党地险，引援上党之民而拒守也。康曰：按，音遏；此义亦通，但按字无遏音。〕</font></font><font size=4px>王齕因伐赵。赵军数战不胜，</font><font size=4px color="#009090"><font size=4px>〔数，所角翻。〕</font></font><font size=4px>止</font><span class="h"><font size=4px>【章：十二行本"止"作"亡"；乙十一行本同；孔本同；退斋校同。】</font></font><font size=4px>一裨将、四尉。</font><font size=4px color="#009090"><font size=4px>〔裨将，军之副将也。尉，军中诸部都尉也。裨，频弥翻。将，即亮翻。〕</font></font><font size=4px>赵王与楼昌、虞卿谋，</font><font size=4px color="#009090"><font size=4px>〔风俗通曰：凡氏之兴九事，氏于号者，唐、虞、夏、殷是也，氏于国者，齐、鲁、宋、卫是也；氏于事者，巫、卜、陶、匠是也；氏于字者，伯、仲、叔、季是也；氏于諡者，戴、武、宣、穆是也。〕</font></font><font size=4px>楼昌请发重使为媾。</font><font size=4px color="#009090"><font size=4px>〔媾，音构，和也。〕</font></font><font size=4px>虞卿曰："今制媾者在秦，秦必欲破王之军矣；虽往请媾，秦将不听。不如发使以重宝附楚、魏，楚、魏受之，则秦疑天下之合从，</font><font size=4px color="#009090"><font size=4px>〔从，子容翻。〕</font></font><font size=4px>媾乃可成也。"王不听，使郑朱媾于秦，秦受之。王谓虞卿曰："秦内郑朱矣。"</font><font size=4px color="#009090"><font size=4px>〔虞卿时为赵之相。〕</font></font><font size=4px>对曰："王必不得媾而军破矣。何则，天下之贺战胜者皆在秦矣。夫郑朱，贵人也，秦王、应侯必显重之以示天下。</font><font size=4px color="#009090"><font size=4px>〔夫，音扶。应，于陵翻。〕</font></font><font size=4px>天下见王之媾于秦，必不救王；秦知天下之不救王，则媾不可得成矣。"既而秦果显郑朱而不与赵媾。</font><font size=4px color="#009090"><font size=4px>〔史言赵之丧师蹙国，不特以赵括代廉颇之故，亦由不用虞卿之计也。〕</font></font><font size=4px>

 　　秦数败赵兵，廉颇坚壁不出。赵王以颇失亡多而更怯不战，怒，数让之。</font><font size=4px color="#009090"><font size=4px>〔数，所角翻，屡也。败，补迈翻。〕</font></font><font size=4px>应侯又使人行千金于赵为反间，曰："秦之所畏，独畏马服君之子赵括为将耳！</font><font size=4px color="#009090"><font size=4px>〔间，古苋翻。将，即亮翻。〕</font></font><font size=4px>廉颇易与，且降矣！"</font><font size=4px color="#009090"><font size=4px>〔易，弋豉翻。降，户江翻。〕</font></font><font size=4px>赵王遂以赵括代颇将。蔺相如曰："王以名使括，若胶柱鼓瑟耳。</font><font size=4px color="#009090"><font size=4px>〔鼓瑟者，弦有缓急，调弦之缓急在柱之运转，若胶其柱，则弦不可得而调，缓者一于缓，急者一于急，无活法矣。〕</font></font><font size=4px>括徒能读其父书传，不知合变也。"</font><font size=4px color="#009090"><font size=4px>〔兵以正合，以奇变。传，直恋翻。〕</font></font><font size=4px>王不听，初，赵括自少时学兵法，以天下莫能当；尝与其父奢言兵事，奢不能难，</font><font size=4px color="#009090"><font size=4px>〔少，诗照翻。难，乃旦翻，辩折之也。〕</font></font><font size=4px>然不谓善。括母问其故，奢曰："兵，死地也，而括易言之。</font><font size=4px color="#009090"><font size=4px>〔易，以豉翻，轻也。〕</font></font><font size=4px>使赵不将括则已；若必将之，</font><font size=4px color="#009090"><font size=4px>〔将，即亮翻；下同。〕</font></font><font size=4px>破赵军者必括也。"及括将行，其母上书，言括不可使。王曰："何以？"</font><font size=4px color="#009090"><font size=4px>〔上，时掌翻。言以何事知其不可使也。〕</font></font><font size=4px>对曰："始妾事其父，时为将，身所奉饭而进食者以十数，</font><font size=4px color="#009090"><font size=4px>〔奉，读曰捧。〕</font></font><font size=4px>所友者以百数，王及宗室所赏赐者，尽以与军吏士大夫；受命之日，不问家事。今括一旦为将，东乡而朝，军吏无敢仰视之者；</font><font size=4px color="#009090"><font size=4px>〔将，即亮翻。朝，直遥翻。〕</font></font><font size=4px>王所赐金帛，归藏于家，而日视便利田宅可买者买之。王以为如其父，父子异心，愿王勿遣！"王曰："母置之，吾已决矣！"</font><font size=4px color="#009090"><font size=4px>〔置，止也，废也。置之，言废置此事，止勿言也。〕</font></font><font size=4px>母因曰："即如有不称，妾请无随坐！"</font><font size=4px color="#009090"><font size=4px>〔称，尺证翻。不称，言不胜任也。随坐，相随而坐罪也。观此，则知古者败军之将，罪并及其家。〕</font></font><font size=4px>赵王许之。

 　　秦王闻括已为赵将，乃阴使武安君为上将军而王齕为裨将，令军中："有敢泄武安君将者斩！"赵括至军，悉更约束，</font><font size=4px color="#009090"><font size=4px>〔齕，恨勿翻。更，工衡翻。〕</font></font><font size=4px>易置军吏，出兵击秦师。武安君佯败而走，</font><font size=4px color="#009090"><font size=4px>〔佯，音羊，诈也。〕</font></font><font size=4px>张二奇兵以劫之。</font><font size=4px color="#009090"><font size=4px>〔劫，势胁也。说文：人欲去，以力胁止曰劫。〕</font></font><font size=4px>赵括乘胜追造秦壁，</font><font size=4px color="#009090"><font size=4px>〔造，七到翻，诣也。〕</font></font><font size=4px>壁坚拒不得入，奇兵二万五千人绝赵军之后，又五千骑绝赵壁间。</font><font size=4px color="#009090"><font size=4px>〔骑，奇寄翻。〕</font></font><font size=4px>赵军分而为二，粮道绝。武安君出轻兵击之，赵战不利，因筑壁坚守以待救至。秦王闻赵食道绝，自如河内发民年十五以上悉诣长平，遮绝赵救兵及粮食。</font><font size=4px color="#009090"><font size=4px>〔如，往也。上，时掌翻。遮者，遮断其路。〕</font></font><font size=4px>齐人、楚人救赵。赵人乏食，请粟于齐，王</font><span class="h"><font size=4px>【章：十二行本"王"上有"齐"字；乙十一行本同；孔本同；张校同；退斋校同。】</font></font><font size=4px>弗许。周子曰："夫赵之于齐、楚，捍蔽也，</font><font size=4px color="#009090"><font size=4px>〔夫，音扶。〕</font></font><font size=4px>犹齿之有唇也，唇亡则齿寒；今日亡赵，明日患及齐、楚矣。救赵之务，宜若奉漏瓮沃焦釜然。</font><font size=4px color="#009090"><font size=4px>〔奉，读曰捧；言惟恐不及也。〕</font></font><font size=4px>且救赵，高义也；却秦师，显名也；义救亡国，威却强秦。不务为此而爱粟，为国计者过矣！"齐王弗听。九月，赵军食绝四十六日，皆内阴相杀食。急来攻</font><span class="h"><font size=4px>【章：十二行本"攻"下有"秦"字；乙十一行本同；孔本同；张校同；退斋校同。】</font></font><font size=4px>垒，</font><font size=4px color="#009090"><font size=4px>〔史言急来攻垒，赵括为计如此耳。下言欲出而不能出，赵括自出而死，其势可见。〕</font></font><font size=4px>欲出为四队，四，五复之，不能出。</font><font size=4px color="#009090"><font size=4px>〔言括欲分其卒为四队，更攻秦垒，自一队至四队，至五则复之，而不能出也。〕</font></font><font size=4px>赵括自出锐卒搏战，秦人射杀之。</font><font size=4px color="#009090"><font size=4px>〔射，而亦翻。〕</font></font><font size=4px>赵师大败，卒四十万人皆降。</font><font size=4px color="#009090"><font size=4px>〔降，户江翻。〕</font></font><font size=4px>武安君曰："秦已拔上党，上党民不乐为秦而归赵。赵卒反覆，非尽杀之，恐为乱。"乃挟诈而尽坑杀之，遗其小者二百四十人归赵，</font><font size=4px color="#009090"><font size=4px>〔乐为，上音洛；下于伪翻，又音如字。四十余万人皆死，而独遗小者二百四十人得归赵，此非得脱也，白起之谲也。强壮尽死，则小弱得归者必言秦之兵威，所以破赵人之胆，将以乘胜取邯郸也；为应侯所沮，故白起之计不得行耳。谲，古穴翻。邯郸，音寒丹。应，于陵翻。沮，在吕翻。卒，子恤翻。〕</font></font><font size=4px>前后斩首虏四十五万人；赵人大震。</font><font size=4px color="#009090"><font size=4px>〔此言秦兵自挫廉颇至大破赵括前后所斩首虏之数耳。兵非大败，四十万人安肯束手而死邪！〕</font></font><font size=4px>

 　　五十六年（壬寅，公元前二五九年）

 　　十月，武安君分军为三：王齕攻赵武安、皮牢，拔之。</font><font size=4px color="#009090"><font size=4px>〔史记正义曰：皮牢故城，在绛州龙门县西一里。余谓秦兵已至上党，不应复回攻绛州之皮牢。宋白曰：蒲州龙门县，秦为皮氏县，今县西一里八十步古皮氏城是也。恐不可以皮氏为皮牢。〕</font></font><font size=4px>司马梗北定太原，</font><font size=4px color="#009090"><font size=4px>〔太原，即汉太原郡地，在上党西北。〕</font></font><font size=4px>尽有上党地。韩、魏使</font><span class="h"><font size=4px>【章：十二行本"使"上有"恐"字；乙十一行本同；孔本同；张校同；退斋校同。】</font></font><font size=4px>苏代厚币说应侯曰："武安君即围邯郸乎？"</font><font size=4px color="#009090"><font size=4px>〔说，式芮翻。邯郸，音寒丹。〕</font></font><font size=4px>曰："然。"苏代曰："赵亡则秦王王矣；</font><font size=4px color="#009090"><font size=4px>〔秦之称王自王其国耳，今破赵国则将王天下也。〕</font></font><font size=4px>武安君为三公，君能为之下乎？虽欲无为之下，固不得已矣。秦尝攻韩，围邢丘，困上党，</font><font size=4px color="#009090"><font size=4px>〔四十九年通鉴书秦拔魏邢丘，岂其时邢丘之地固属韩邪！〕</font></font><font size=4px>上党之民皆反为赵，天下不乐为秦民之日久矣。</font><font size=4px color="#009090"><font size=4px>〔乐，音洛。〕</font></font><font size=4px>今亡赵，北地入燕，东地入齐，南地入韩，魏，则君之所得民无几何人矣。不如因而割之，无以为武安君功也。"应侯言于秦王曰："秦兵劳，请许韩、赵之割地以和，且休士卒。"王听之，割韩垣雍、赵六城以和，</font><font size=4px color="#009090"><font size=4px>〔应，于陵翻。司马彪志：河南卷县有垣雍城，或曰古衡雍。注曰：今县所治城，是也。史记正义曰：垣雍城，在今郑州原武县西北七里。雍，于用翻。〕</font></font><font size=4px>正月，皆罢兵。</font><font size=4px color="#009090"><font size=4px>〔观此，则亦用十月为岁首，盖因秦记而书之也。〕</font></font><font size=4px>武安君由是与应侯有隙。</font><font size=4px color="#009090"><font size=4px>〔为秦杀白起张本。〕</font></font><font size=4px>

 　　赵王将使赵郝约事于秦，割六县。</font><font size=4px color="#009090"><font size=4px>〔约事，约结和之事也。郝，音释，徐广曰：一作"赦"。〕</font></font><font size=4px>虞卿谓赵王曰："秦之攻王也，倦而归乎？王以其力尚能进，爱王而弗攻乎？"王曰："秦不遗余力矣，必以倦而归也。"</font><font size=4px color="#009090"><font size=4px>〔遗，失也。〕</font></font><font size=4px>虞卿曰："秦以其力攻其所不能取，倦而归，王又以其力之所不能取以送之，是助秦自攻也。来年秦攻王，王无救矣。"</font><font size=4px color="#009090"><font size=4px>〔言无救于讲和之失计也。〕</font></font><font size=4px>赵王计未定，楼缓至赵，赵王与之计之。楼缓曰："虞卿得其一，不得其二。秦、赵构难而天下皆说，</font><font size=4px color="#009090"><font size=4px>〔难，乃旦翻。说，读曰悦。〕</font></font><font size=4px>何也？曰：『吾且因强而乘弱矣。』今赵不如亟割地为和以疑天下，</font><font size=4px color="#009090"><font size=4px>〔缓谓赵与秦和，则天下疑赵有秦之援，将不敢乘弱而图之。〕</font></font><font size=4px>慰秦之心。不然，天下将因秦之怒，乘赵之敝，瓜分之，赵且亡，何秦之图乎！"虞卿闻之，复见曰："危哉楼子之计，是愈疑天下，</font><font size=4px color="#009090"><font size=4px>〔复，扶又翻，又音如字。卿亲谓赵与秦和，则天下愈疑而不肯亲赵也。〕</font></font><font size=4px>而何慰秦之心哉！独不言其示天下弱乎？且臣言勿与者，非固勿与而己也；秦索六城于王，而王以六城赂齐。齐，秦之深雠也，</font><font size=4px color="#009090"><font size=4px>〔索，山客翻。齐自宣、闵以来，亲楚而雠秦，孟尝君尝率诸侯伐秦至函谷。闵，读曰闵。〕</font></font><font size=4px>其听王不待辞之毕也。则是王失之于齐而取偿于秦，而示天下有能为也。</font><font size=4px color="#009090"><font size=4px>〔言赵失地于赂齐，而能攻秦，取其地以偿所失。〕</font></font><font size=4px>王以此发声，兵未窥于境，臣见秦之重赂至赵而反媾于王也。从秦为媾，韩、魏闻之，必尽重王，</font><font size=4px color="#009090"><font size=4px>〔媾，居候翻。说文：媾，重婚也。引易"匪寇婚媾"。夫已婚而夫妻反目而不和，既而复和者为媾。此言秦、赵为寇雠而交兵，至今而复和，故以媾为言也。重，直陇翻。〕</font></font><font size=4px>是王一举而结三国之亲而与秦易道也。"</font><font size=4px color="#009090"><font size=4px>〔秦胁韩、魏使事秦，赵结韩、魏使亲赵，是与秦易道。易，音如字。〕</font></font><font size=4px>赵王曰："善。"使虞卿东见齐王，与之谋秦。虞卿未返，秦使者已在赵矣。</font><font size=4px color="#009090"><font size=4px>〔求和于赵也。使，疏吏翻。〕</font></font><font size=4px>楼缓闻之，亡去。赵王封虞卿以一城。

 　　秦之始伐赵也，魏王问于</font><span class="h"><font size=4px>【章：十二行本"于"下有"诸"字；乙十一行本同；孔本同；退斋校同。】</font></font><font size=4px>大夫，皆以为秦伐赵，于魏便。孔斌曰：</font><font size=4px color="#009090"><font size=4px>〔斌，悲巾翻。〕</font></font><font size=4px>"何谓也？"曰："胜赵，则吾因而服焉；不胜赵，则可承敝而击之。"子顺曰："不然。秦自孝公以来，战未尝屈，今又属其良将，</font><font size=4px color="#009090"><font size=4px>〔良将，谓白起也。属，之欲翻。将，即亮翻。〕</font></font><font size=4px>何敝之承！"大夫曰："纵其胜赵，于我何损？邻之羞，国之福也。"子顺曰： "秦，贪暴之国也，胜赵，必复他求，</font><font size=4px color="#009090"><font size=4px>〔复，扶又翻。〕</font></font><font size=4px>吾恐于时魏受其师也。</font><font size=4px color="#009090"><font size=4px>〔于时，犹言于此时也。〕</font></font><font size=4px>先人有言，燕雀处屋，</font><font size=4px color="#009090"><font size=4px>〔处，昌吕翻。〕</font></font><font size=4px>子母相哺，呴呴焉相乐也，</font><font size=4px color="#009090"><font size=4px>〔哺，音步。呴，或作姁，音况羽翻；康吁句切。乐，音洛。〕</font></font><font size=4px>自以为安矣。灶突炎上，</font><font size=4px color="#009090"><font size=4px>〔突，陀忽翻。灶窗谓之突。陆德明曰：上，时掌翻，又如字。〕</font></font><font size=4px>栋宇将焚，燕雀颜不变，不知祸之将及己也。今子不悟赵破患将及己，可以人而同于燕雀乎！"子顺者，孔子六世孙也。</font><font size=4px color="#009090"><font size=4px>〔孔子生伯鱼，伯鱼生子思，子思生子上，子上生子家，子家生子京，子京生子高，子高生子顺。〕</font></font><font size=4px>初，魏王闻子顺贤，遣使者奉黄金束帛，聘以为相。</font><font size=4px color="#009090"><font size=4px>〔使，疏吏翻。相，息亮翻。〕</font></font><font size=4px>子顺</font><span class="h"><font size=4px>【章：十二行本"顺"下有"谓使者"三字；乙十一行本同；孔本同；张校同；退斋校同。 】</font></font><font size=4px>曰："若王能信用吾道，吾道固为治世也，</font><font size=4px color="#009090"><font size=4px>〔为，于伪翻。治，直之翻。〕</font></font><font size=4px>虽蔬食饮水，吾犹为之。若徒欲制服吾身，委以重禄，吾犹一夫耳，魏王奚少于一夫！"</font><font size=4px color="#009090"><font size=4px>〔食，祥吏翻。少，始绍翻。〕</font></font><font size=4px>使者固请，子顺乃之魏；</font><font size=4px color="#009090"><font size=4px>〔之，如也，往也。〕</font></font><font size=4px>魏王郊迎以为相。子顺改嬖宠之官以事贤才，夺无任之禄以赐有功。</font><font size=4px color="#009090"><font size=4px>〔嬖，卑义翻，又博计翻。无任之禄，谓不任事而食禄者。〕</font></font><font size=4px>诸丧职</font><span class="h"><font size=4px>【章：十二行本"职"下有"秩"字；乙十一行本同；孔本同；张校同；退斋校同。】</font></font><font size=4px>者咸不悦，乃造谤言。</font><font size=4px color="#009090"><font size=4px>〔丧，息浪翻。〕</font></font><font size=4px>文咨以告子顺。</font><font size=4px color="#009090"><font size=4px>〔文，姓也。越有大夫文种。〕</font></font><font size=4px>子顺曰："民之不可与虑始久矣！古之善为政者，其初不能无谤。子产相郑，三年而后谤止；</font><font size=4px color="#009090"><font size=4px>〔左传：子产相郑一年，舆人诵之曰："取我衣冠而褚之，取我田畴而伍之。孰杀子产，吾其与之！"及三年，又诵之曰："我有子弟，子产诲之；我有田畴，子产殖之。子产而死，谁其嗣之！"褚，丁吕翻。褚，所以贮藏衣物。左传：郑贾人欲脱智罃，将置诸褚中而出。〕</font></font><font size=4px>吾先君之相鲁，三月而后谤止。今吾为政日新，虽不能及贤，庸知谤乎！"文咨曰："未识先君之谤何也？"子顺曰："先君相鲁，人诵之曰：『麛裘而芾，投之无戾。芾而麛裘，投之无邮。』及三月，政化既成，民又诵曰：『裘衣章甫，实获我所，章甫裘衣，惠我无私。』" </font><font size=4px color="#009090"><font size=4px>〔麛，鹿子也，以其皮为裘。记曰：一命缊芾、黝珩，再命赤芾黝珩，三命赤芾、葱珩。大夫以上赤芾、乘轩。戾，罪也。邮，与尤同，过也。章甫，殷冠。孔子曰："丘长居宋，冠章甫之冠。"古者大夫羔裘以居，狐裘以朝，麛裘而芾，谓芾与麛裘相称也。刺孔子裘衣而章甫，言孔子相鲁能行古之道也。麛，莫兮翻；康绵披切。芾，分勿翻；协韵方盖翻。戾，郎计翻；康曰：力结切，曲也，音义非。〕</font></font><font size=4px>文咨喜曰："乃今知先生不异乎圣贤矣。"子顺相魏凡九月，陈大计辄不用，乃喟然曰：</font><font size=4px color="#009090"><font size=4px>〔喟，去贵翻。喟然，发叹之声。〕</font></font><font size=4px>"言不见用，是吾言之不当也。言不当于主，</font><font size=4px color="#009090"><font size=4px>〔当，丁浪翻，〕</font></font><font size=4px>居人之官，食人之禄，是尸利素餐，吾罪深矣！"</font><font size=4px color="#009090"><font size=4px>〔尸，主也。素，空也。尸利，言仕不能行道而主于利也。素餐，言空食君之禄而不能有所为也。〕</font></font><font size=4px>退而以病致仕。</font><font size=4px color="#009090"><font size=4px>〔致仕，言致其仕事。〕</font></font><font size=4px>人谓子顺曰："王不用子，子其行乎？"答曰："行将何之？山东之国将并于秦；秦为不义，义所不入。"遂寝于家。新垣固请子顺曰：</font><font size=4px color="#009090"><font size=4px>〔新垣，姓也。陈留风俗传：周毕公之后居于梁，为新垣氏，梁有新垣衍、汉有新垣平是也。〕</font></font><font size=4px>"贤者所在，必兴化致治。</font><font size=4px color="#009090"><font size=4px>〔治，直吏翻。〕</font></font><font size=4px>今子相魏，未闻异政而即自退，意者志不得乎，何去之速也？"子顺曰： "以无异政，所以自退也，且死病无良医。</font><font size=4px color="#009090"><font size=4px>〔病不可为则良医束手，故无良医。〕</font></font><font size=4px>今秦有吞食天下之心，以义事之，固不获安；救亡不暇，何化之兴！昔伊挚在夏，</font><font size=4px color="#009090"><font size=4px>〔伊挚，即伊尹，伊尹五就桀，五就汤。挚，音至。〕</font></font><font size=4px>吕望在商，</font><font size=4px color="#009090"><font size=4px>〔史记曰：太公博闻，尝事纣；纣无道，去之，游说诸侯，无所遇而卒西归周西伯。〕</font></font><font size=4px>而二国不治，岂伊、吕之不欲哉？势不可也。</font><font size=4px color="#009090"><font size=4px>〔治，直吏翻。〕</font></font><font size=4px>当今山东之国敝而不振，三晋割地以求安，二周折而入秦，燕、齐、楚已屈服矣。</font><font size=4px color="#009090"><font size=4px>〔燕，因肩翻。〕</font></font><font size=4px>以此观之，不出二十年，天下其尽为秦乎！"</font><font size=4px color="#009090"><font size=4px>〔自此至秦始皇二十五年并天下，凡三十八年。〕</font></font><font size=4px>

 　　秦王欲为应侯必报其仇，</font><font size=4px color="#009090"><font size=4px>〔为，于伪翻。应，于陵翻。〕</font></font><font size=4px>闻魏齐在平原君所，</font><font size=4px color="#009090"><font size=4px>〔四十九年魏齐奔赵，匿于平原君家。〕</font></font><font size=4px>乃为好言诱平原君至秦而执之。</font><font size=4px color="#009090"><font size=4px>〔诱，音酉。〕</font></font><font size=4px>遣使谓赵王曰："不得齐首，吾不出王弟于关！"魏齐穷，抵虞卿，虞卿弃相印，与魏齐偕亡。</font><font size=4px color="#009090"><font size=4px>〔使，疏吏翻。相，息亮翻。〕</font></font><font size=4px>至魏，欲因信陵君以走楚。信陵君意难见之，魏齐怒，自杀。赵王卒取其首以与秦，</font><font size=4px color="#009090"><font size=4px>〔卒，子恤翻。〕</font></font><font size=4px>秦乃归平原君。九月，五大夫王陵复将兵</font><span class="h"><font size=4px>【章：十二行本作"将兵复"；乙十一行本同；孔本同。】</font></font><font size=4px>伐赵。</font><font size=4px color="#009090"><font size=4px>〔复，扶又翻。〕</font></font><font size=4px>武安君病，不任行。</font><font size=4px color="#009090"><font size=4px>〔任，如林翻。不任，谓不堪也。〕</font></font><font size=4px>

 　　五十七年（癸卯，公元前二五八年）

 　　正月，王陵攻邯郸，少利，</font><font size=4px color="#009090"><font size=4px>〔邯郸，音寒丹。少利，谓兵颇失利也。少，始绍翻。〕</font></font><font size=4px>益发卒佐陵；陵亡五校。</font><font size=4px color="#009090"><font size=4px>〔校，户教翻。校，犹部队也。立军之法，一人曰独，二人曰比，三人曰参；比参曰伍，五人为列，列有头；二列为火，十人有长，立火子；五火为队，队五十人，有头；二队为官，官百人，立长；二官为曲，曲二百人，立侯；二曲为部，部四百人，立司马；二部为校，校八百人，立尉；二校为裨将，千六百人，立将军；二裨将军三千二百人，有将军、副将军。〕</font></font><font size=4px>武安君病愈，王欲使代之。武安君曰："邯郸实未易攻也；</font><font size=4px color="#009090"><font size=4px>〔易，以豉翻。〕</font></font><font size=4px>且诸侯之救日至。彼诸侯怨秦之日久矣，秦虽胜于长平，士卒死者过半，国内空，远绝河山而争人国都，</font><font size=4px color="#009090"><font size=4px>〔自秦而攻邯郸，有大河及王屋、太行诸山之阻。横度曰绝。〕</font></font><font size=4px>赵应其内，诸侯攻其外，破秦军必矣。"王自命不行，</font><font size=4px color="#009090"><font size=4px>〔秦王亲命之行而不肯行也。〕</font></font><font size=4px>乃使应侯请之。武安君终辞疾，不肯行；乃以王齕代王陵。</font><font size=4px color="#009090"><font size=4px>〔应，于陵翻。齕，恨勿翻。〕</font></font><font size=4px>

 　　赵王使平原君求救于楚，平原君约其门下食客文武备具者二十人与之俱，得十九人，余无可取者。毛遂自荐于平原君。</font><font size=4px color="#009090"><font size=4px>〔姓谱：毛本自周武王母弟毛公。〕</font></font><font size=4px>平原君曰："夫贤士之处世也，譬若锥之处囊中，其末立见。</font><font size=4px color="#009090"><font size=4px>〔夫，音扶。毛晃曰：锥，锐也；又器，如钻。囊，袋也；有底曰囊。处，昌吕翻。见，贤遍翻。〕</font></font><font size=4px>今先生处胜之门下三年于此矣，左右未有所称诵，胜未有所闻，是先生无所有也。先生不能，先生留！"</font><font size=4px color="#009090"><font size=4px>〔以毛遂为不能而使之留也。〕</font></font><font size=4px>毛遂曰："臣乃今日请处囊中耳！使遂蚤得处囊中，乃脱颖而出，非特其末见而己。"</font><font size=4px color="#009090"><font size=4px>〔处，昌吕翻。见，贤遍翻。毛晃曰：锥铓曰颖。〕</font></font><font size=4px>平原君乃与之俱，十九人相与目笑之。</font><font size=4px color="#009090"><font size=4px>〔索隐曰：谓目视而侮笑之。〕</font></font><font size=4px>平原君至楚，与楚王言合从之利害，日出而言之，日中不决。毛遂按剑历阶而上，谓平原君曰："从之利害，两言而决耳！</font><font size=4px color="#009090"><font size=4px>〔两言，谓利与害也。从，子容翻。上，时掌翻。〕</font></font><font size=4px>今日出而言，日中不决，何也？"楚王怒叱曰："胡不下！</font><font size=4px color="#009090"><font size=4px>〔胡，何也。〕</font></font><font size=4px>吾乃与而君言，</font><font size=4px color="#009090"><font size=4px>〔而，犹汝也。〕</font></font><font size=4px>汝何为者也？"毛遂按剑而前曰："王之所以叱遂者，以楚国之众也。今十步之内，王不得恃楚国之众也！王之命悬于遂手。吾君在前，叱者何也？且遂闻汤以七十里之地王天下，</font><font size=4px color="#009090"><font size=4px>〔王，于况翻。〕</font></font><font size=4px>文王以百里之壤而臣诸侯，岂其士卒众多哉？诚能据其势而奋其威也。今楚地方五千里，持戟百万，此霸王之资也。以楚之强，天下弗能当。白起，小竖子耳，率数万之众，兴师以与楚战，一战而举鄢、郢，再战而烧夷陵，</font><font size=4px color="#009090"><font size=4px>〔事见上卷三十七年。史记正义曰：鄢乡故城，在襄州率道县西南九里。安郢城，在荆州江陵县东北七里。鄢，于幰翻。郢，以井翻。〕</font></font><font size=4px>三战而辱王之先人，</font><font size=4px color="#009090"><font size=4px>〔谓焚夷楚之陵庙也。〕</font></font><font size=4px>此百世之怨而赵之所羞，而王弗之恶焉。合从者为楚，非为赵也。吾君在前，叱者何也？"楚王曰："唯唯，</font><font size=4px color="#009090"><font size=4px>〔恶，乌路翻。为，于伪翻。唯，于癸翻。〕</font></font><font size=4px>诚若先生之言，谨奉社稷以从。"</font><font size=4px color="#009090"><font size=4px>〔从，如字。〕</font></font><font size=4px>毛遂曰："从定乎？"楚王曰："定矣。"毛遂谓楚王之左右曰："取鸡、狗、马之血来！"</font><font size=4px color="#009090"><font size=4px>〔索隐曰：盟之所用牲，贵贱不同：天子用牛及马；诸侯用犬及豭；大夫以下用鸡。今此总言盟之用血，故云取鸡、狗、马之血来耳。索，山客翻。豭，居牙翻。〕</font></font><font size=4px>毛遂奉铜盘而跪进之楚王曰："王当歃血以定从，</font><font size=4px color="#009090"><font size=4px>〔索隐曰：歃血，若周礼则用珠盘。奉，读曰捧。歃，色洽翻，又所甲翻。从，子容翻。〕</font></font><font size=4px>次者吾君，次者遂。"遂定从于殿上。毛遂左手持盘血而右手招十九人曰："公等相与歃此血于堂下！公等录录，所谓『因人成事』者也。"</font><font size=4px color="#009090"><font size=4px>〔说文：录录，随从之貌，音禄。索隐曰：音六。王劭曰：录，借字耳。〕</font></font><font size=4px>平原君已定从而归，至于赵，曰："胜不敢</font><span class="h"><font size=4px>【章：十二行本"敢"下有"复"字；乙十一行本同；孔本同；张校同；退斋校同。】</font></font><font size=4px>相天下士矣！"</font><font size=4px color="#009090"><font size=4px>〔相，息亮翻。〕</font></font><font size=4px>遂以毛遂为上客。

 　　于是楚王使春申君将兵救赵，魏王亦使将军晋鄙将兵十万救赵。</font><font size=4px color="#009090"><font size=4px>〔晋，以国为氏。〕</font></font><font size=4px>秦王使谓魏王曰："吾攻赵，旦暮且下，诸侯敢救之者，吾已拔赵，必移兵先击之！"魏王恐，遣人止晋鄙，留兵壁邺，</font><font size=4px color="#009090"><font size=4px>〔班志，邺县属魏郡。〕</font></font><font size=4px>名为救赵，实挟两端。</font><font size=4px color="#009090"><font size=4px>〔两端，名为救赵，实贰于秦。〕</font></font><font size=4px>又使将军新垣衍间入邯郸，</font><font size=4px color="#009090"><font size=4px>〔间入，由间道而入也。间，古苋翻。邯郸，音寒丹。〕</font></font><font size=4px>因平原君说赵王，欲共尊秦为帝，以却其兵。齐人鲁仲连在邯郸，闻之，往见新垣衍曰："彼秦者，弃礼义而上首功之国也。</font><font size=4px color="#009090"><font size=4px>〔秦以战而能斩首有功者为上，故曰上首功。上，尚也。索隐曰：秦法斩首多为上功，斩一人首则赐爵一级，故谓秦为上首功之国。〕</font></font><font size=4px>彼即肆然而为帝于天下，则连有蹈东海而死耳，不愿为之民也！且梁未睹秦称帝之害故耳，吾将使秦王烹醢梁王！"新垣衍怏然不悦</font><font size=4px color="#009090"><font size=4px>〔怏，于两翻。〕</font></font><font size=4px>曰："先生恶能使秦王烹醢梁王？"</font><font size=4px color="#009090"><font size=4px>〔恶，音乌。〕</font></font><font size=4px>鲁仲连曰："固也，吾将言之。昔者九侯、鄂侯、文王，纣之三公也。九侯有子而好，献之于纣，纣以为恶，醢九侯；</font><font size=4px color="#009090"><font size=4px>〔醢，呼改翻，肉酱也。〕</font></font><font size=4px>鄂侯争之强，辩之疾，故脯鄂侯；文王闻之，喟然而叹，故拘之牖里之库百日，欲令之死。</font><font size=4px color="#009090"><font size=4px>〔司马彪志：河内郡荡阴县有牖里城，纣囚文王于此。史记正义曰：其地在荡阴县北九里。喟，于贵翻。牖，音酉。令，力丁翻。〕</font></font><font size=4px>今秦，万乘之国也，梁，亦万乘之国也；俱据万乘之国，各有称王之名，奈何睹其一战而胜，欲从而帝之，卒就脯醢之地乎！</font><font size=4px color="#009090"><font size=4px>〔乘，绳证翻。卒，子恤翻。〕</font></font><font size=4px>且秦无已而帝，则将行其天子之礼以号令于天下，则且变易诸侯之大臣，彼将夺其所不肖而与其所贤，夺其所憎而与其所爱，彼又将使其子女谗妾为诸侯妃姬，处梁之宫，</font><font size=4px color="#009090"><font size=4px>〔处，昌吕翻。〕</font></font><font size=4px>梁王安得晏然而已乎！而将军又何以得故宠乎！"新垣衍起，再拜曰："吾乃今知先生天下之士也！吾请出，不敢复言帝秦矣！"</font><font size=4px color="#009090"><font size=4px>〔复，扶又翻。考异曰：史记鲁仲连传云："新垣衍谢，请出，不敢复言帝秦。秦将闻之，为却军五十里。"按仲连所言，不过论帝秦之利害耳，使新垣衍惭怍而去则有之，秦将何预而退军五十里乎？此亦游谈者之夸大也，今不取。垣，于元翻。怍，才各翻。将，即亮翻。为，于伪翻。〕</font></font><font size=4px>

 　　燕武成王薨，子孝王立。

 　　初，魏公子无忌仁而下士，</font><font size=4px color="#009090"><font size=4px>〔下，遐稼翻。〕</font></font><font size=4px>致食客三千人。魏有隐士曰侯嬴，</font><font size=4px color="#009090"><font size=4px>〔洪氏隶释有汉金乡守长侯君之碑云：其先出自豳、岐，周文王之后，封于郑。郑共仲赐氏曰侯，厥胤宣多，以功佐国。审如是，则侯姓出于侯宣多。嬴，音盈；曹植音羸瘦之羸。〕</font></font><font size=4px>年七十，家贫，为大梁夷门监者。</font><font size=4px color="#009090"><font size=4px>〔大梁，魏都。夷门，盖大梁城北门。监，古衔翻。〕</font></font><font size=4px>公子置酒大会宾客，坐定，公子从车骑虚左自迎侯生。</font><font size=4px color="#009090"><font size=4px>〔古者乘车，尊者在左；虚左以迎，尊侯生而礼之也。骑，奇寄翻。〕</font></font><font size=4px>侯生摄敝衣冠，直上载公子上坐不让；</font><font size=4px color="#009090"><font size=4px>〔直上，时掌翻。上坐之坐，才卧翻。〕</font></font><font size=4px>公子执辔愈恭。侯生又谓公子曰："臣有客在市屠中，愿枉车骑过之。"公子引车入市，侯生下见其客朱亥，</font><font size=4px color="#009090"><font size=4px>〔姓谱：朱本高阳，周封其后于邾，后为楚所灭，子孙乃去邑氏朱。〕</font></font><font size=4px>睥睨，故久立，与其客语，</font><font size=4px color="#009090"><font size=4px>〔睥睨，不正视也。睥，匹诣翻。睨，研计翻。〕</font></font><font size=4px>微察公子，公子色愈和；乃谢客就车，至公子家。公子引侯生坐上坐，偏赞宾客，宾客皆惊。</font><font size=4px color="#009090"><font size=4px>〔索隐曰：赞，告也。谓以侯生偏告宾客。偏，与遍同。〕</font></font><font size=4px>及秦围赵，赵平原君之夫人，公子无忌之姊也，平原君使者冠盖相属于魏，</font><font size=4px color="#009090"><font size=4px>〔属，之欲翻；下乃属同。〕</font></font><font size=4px>让公子曰："胜所以自附于婚姻者，以公子之高义，能急人之困也。今邯郸旦暮降秦而魏救不至，纵公子轻胜弃之，独不怜公子姊邪！"</font><font size=4px color="#009090"><font size=4px>〔邯郸，音寒丹。降，户江翻。邪，音耶。〕</font></font><font size=4px>公子患之，数请魏王敕晋鄙令救赵，</font><font size=4px color="#009090"><font size=4px>〔数，所角翻。令，力丁翻。〕</font></font><font size=4px>及宾客辩士游说万端，王终不听。公子乃属宾客</font><font size=4px color="#009090"><font size=4px>〔说，式芮翻。属，之欲翻。〕</font></font><font size=4px>约车骑百余乘，欲赴斗以死于赵；过夷门，见侯生。侯生曰："公子勉之矣，老臣不能从！"</font><font size=4px color="#009090"><font size=4px>〔乘，绳证翻。从，才用翻。〕</font></font><font size=4px>公子去，行数里，心不快，</font><font size=4px color="#009090"><font size=4px>〔以侯生既不从行，又不为之画计谋也。〕</font></font><font size=4px>复还见侯生。侯生笑曰："臣固知公子之还也！</font><font size=4px color="#009090"><font size=4px>〔复，扶又翻，又音如字。还，从宣翻，又音如字。〕</font></font><font size=4px>今公子无他端而欲赴秦军，</font><font size=4px color="#009090"><font size=4px>〔无他端，言无他奇策以发端也。〕</font></font><font size=4px>譬如以肉投馁虎，何功之有！"公子再拜问计。侯嬴屏人曰："吾闻晋鄙兵符在王卧内，而如姬最幸，力能窃之。尝闻公子为如姬报其父仇，</font><font size=4px color="#009090"><font size=4px>〔屏，必郢翻。史记曰：如姬之父为人所杀，公子使客斩其仇头以进如姬。屏，卑郢翻。为，于伪翻；下同。〕</font></font><font size=4px>如姬欲为公子死无所辞。公子诚一开口，则得虎符，</font><font size=4px color="#009090"><font size=4px>〔虎，威猛之兽，故以为兵符。汉有铜虎符。〕</font></font><font size=4px>夺晋鄙之兵，北救赵，西郤秦，此五伯之功也。"</font><font size=4px color="#009090"><font size=4px>〔伯，读曰霸。〕</font></font><font size=4px>公子如其言，果得兵符。公子行，侯生曰："将在外，君令有所不受。</font><font size=4px color="#009090"><font size=4px>〔孙武子之言。将，即亮翻。令，力定翻。〕</font></font><font size=4px>有如晋鄙合符而不授兵，复请之，则事危矣。</font><font size=4px color="#009090"><font size=4px>〔复，扶又翻。〕</font></font><font size=4px>臣客朱亥，其人力士，可与俱，晋鄙若听，大善，不听，可使击之！"于是公子请朱亥与俱。至邺，晋鄙合符，疑之，举手视公子曰："吾拥十万之众屯于境上，</font><span class="h"><font size=4px>【章：十二行本"上"下有"国之重任"四字，乙十一行本同；孔本同；张校同；退斋校同。】</font></font><font size=4px>今单车来代之，何如哉？"朱亥袖四十斤铁椎，椎杀晋鄙，</font><font size=4px color="#009090"><font size=4px>〔椎，直追翻；齐人谓之终葵。铁椎，以铁为之。椎杀，击杀也；与槌同。〕</font></font><font size=4px>公子遂勒兵下令军中曰："父子俱在军中者，父归，兄弟俱在军中者，兄归！独子无兄弟者，归养！"</font><font size=4px color="#009090"><font size=4px>〔养，羊尚翻；后养上、为养同。〕</font></font><font size=4px>得选兵八万人，将之而进。

 　　王齕久围邯郸不拔，诸侯来救，战数不利。</font><font size=4px color="#009090"><font size=4px>〔齕，恨勿翻。邯郸，音寒丹。数，所角翻。〕</font></font><font size=4px>武安君闻之曰："王不听吾计，今何如矣？"</font><font size=4px color="#009090"><font size=4px>〔白起以为邯郸未易攻，而王齕军果不利，故以为言。〕</font></font><font size=4px>王闻之，怒，强起武安君。</font><font size=4px color="#009090"><font size=4px>〔强，其两翻。〕</font></font><font size=4px>武安君称病笃，不肯起。

 　　五十八年（甲辰，公元前二五七年）

 　　十月，免武安君为士伍，迁之阴密。</font><font size=4px color="#009090"><font size=4px>〔如淳曰：律：有罪失官爵，称士伍。师古曰：谓夺其爵，令为士伍；言使从士卒之伍也。班志，阴密县属安定郡，古密国，诗所谓"密人不恭"者也。括地志：阴密故城，在泾州鹑觚县西，古密须氏之国。〕</font></font><font size=4px>十二月，益发卒军汾城旁。</font><font size=4px color="#009090"><font size=4px>〔汾城，即汉河东临汾县城也，去邯郸尚远。秦盖屯兵于此，为王齕声援。括地志：临汾故城，在绛州正平县东北三十五里。〕</font></font><font size=4px>武安君病，未行，诸侯攻王齕，齕数却，</font><font size=4px color="#009090"><font size=4px>〔齕，恨勿翻。数，所角翻。〕</font></font><font size=4px>使者日至，</font><font size=4px color="#009090"><font size=4px>〔使，疏吏翻。〕</font></font><font size=4px>王乃使人遣武安君，不得留咸阳中，武安君出咸阳西门十里，至杜邮。</font><font size=4px color="#009090"><font size=4px>〔水经注：渭水故渠迳安陵南，渠侧有杜邮亭，又迳渭城北。秦咸阳，汉之渭城也。史记正义曰：今咸阳县城，本秦时杜邮也，在雍州西北三十五里。邮，音尤。雍，于用翻。〕</font></font><font size=4px>王与应侯群臣谋曰："白起之迁，意尚怏怏有余言。"</font><font size=4px color="#009090"><font size=4px>〔怏，于两翻。〕</font></font><font size=4px>王乃使使者赐之剑，武安君遂自杀。秦人怜之，乡邑皆祭祀焉。

 　　魏公子无忌大破秦师于邯郸下，王齕解邯郸围走。郑安平为赵所困，将二万人降赵，</font><font size=4px color="#009090"><font size=4px>〔邯郸，音寒丹。降，户江翻。〕</font></font><font size=4px>应侯由是得罪。</font><font size=4px color="#009090"><font size=4px>〔郑安平匿范睢以见王稽，因此入秦为相，故睢保任安平而用之。今安平降赵，故睢由此得罪。秦法：保任其人而不称者与同罪。应，于陵翻。〕</font></font><font size=4px>

 　　公子无忌既存赵，遂不敢归魏，与宾客留居赵，使将将其军还魏。</font><font size=4px color="#009090"><font size=4px>〔将，即亮翻。还，从宣翻，又音如字。〕</font></font><font size=4px>赵王与平原君计，以五城封公子。赵王扫除自迎，执主人之礼，引公子就西阶。公子侧行辞让，从东阶上，</font><font size=4px color="#009090"><font size=4px>〔记曲礼：主人就东阶，客就西阶。客若降等，则就主人之阶。上，时掌翻。〕</font></font><font size=4px>自言辠过，</font><font size=4px color="#009090"><font size=4px>〔辠，古罪字。秦始皇以"辠"字近"皇"字，改为"罪"〕</font></font><font size=4px>。以负于魏，无功于赵。赵王与公子饮至暮，口不忍献五城，以公子退让也。赵王以鄗为公子汤沐邑。</font><font size=4px color="#009090"><font size=4px>〔师古曰：凡言汤沐邑，谓以其赋税供汤沐之具也。鄗，呼各翻。〕</font></font><font size=4px>魏亦复以信陵奉公子。</font><font size=4px color="#009090"><font size=4px>〔杜佑曰：信陵君邑于今宋州宁陵县。〕</font></font><font size=4px>公子闻赵有处士毛公隐于博徒，薛公隐于卖浆家，</font><font size=4px color="#009090"><font size=4px>〔处，昌吕翻。姓谱：薛本自黄帝，任姓之后，裔孙奚仲居薛，历夏、殷、周六十四代为诸侯，后因氏焉。〕</font></font><font size=4px>欲见之，两人不肯见，公子乃间步从之游。平原君闻而非之。公子曰："吾闻平原君之贤，故背魏而救赵。今平原君所与游，徒豪举耳，</font><font size=4px color="#009090"><font size=4px>〔间，古苋翻。背，蒲妹翻。索隐曰：谓豪者举之。〕</font></font><font size=4px>不求士也。以无忌从此两人游，尚恐其不我欲也，平原君乃以为羞乎！"为装欲去。</font><font size=4px color="#009090"><font size=4px>〔为装者，为行装也。〕</font></font><font size=4px>平原君免冠谢，乃止。

 　　平原君欲封鲁连，</font><font size=4px color="#009090"><font size=4px>〔以其折新垣衍言帝秦也。〕</font></font><font size=4px>使者三返，终不肯受。</font><font size=4px color="#009090"><font size=4px>〔使，疏吏翻。〕</font></font><font size=4px>又以千金为鲁连寿，鲁连笑曰："所贵于天下士，</font><span class="h"><font size=4px>【章：十二行本"下"下有"之"字；"士"下有"者"字；乙十一行本同；孔本同。】</font></font><font size=4px>为人排患释难解纷乱而无取也。</font><font size=4px color="#009090"><font size=4px>〔为人之为，于伪翻。难，乃旦翻。〕</font></font><font size=4px>即有取，</font><span class="h"><font size=4px>【章：十二行本"取"下有 "者"字；乙十一行本同；孔本同。】</font></font><font size=4px>是商贾之事也！"</font><font size=4px color="#009090"><font size=4px>〔贾音古；下同。〕</font></font><font size=4px>遂</font><span class="h"><font size=4px>【章：十二行本"遂"上有"而连不忍为也"六字；乙十一行本同；孔本同；张校同；退斋校同。】</font></font><font size=4px>辞平原君而去，终身不复见。</font><font size=4px color="#009090"><font size=4px>〔复，扶又翻。〕</font></font><font size=4px>

 　　秦太子之妃曰华阳夫人，</font><font size=4px color="#009090"><font size=4px>〔盖食汤沐邑于华阳，因以为号。华，户化翻。〕</font></font><font size=4px>无子；夏姬生子异人。异人质于赵；秦数伐赵，赵人不礼之。</font><font size=4px color="#009090"><font size=4px>〔夏，户雅翻。质，音致。数，所角翻。〕</font></font><font size=4px>异人以庶孽孙质于诸侯，车乘进用不饶，</font><font size=4px color="#009090"><font size=4px>〔张晏曰：孺子曰孽子。何休曰：孽子，贱子也，非嫡正之子曰孽。师古曰：孽庶子也。唐韵曰：犹木之有孽生也。异人于秦太子为庶子，于秦王为庶孽孙。孽，鱼列翻。索隐曰：进者，财也，宜依小颜读为賮，古字多假借用之。进，音才刃翻。〕</font></font><font size=4px>居处困不得意。

 　　阳翟大贾吕不韦适邯郸，见之，曰："此奇货可居！"</font><font size=4px color="#009090"><font size=4px>〔贾，音古。邯郸，音寒丹。贾人居积滞货，伺时以牟利，以异人方财货也。〕</font></font><font size=4px>乃往见异人，说曰："吾能大子之门！"</font><font size=4px color="#009090"><font size=4px>〔说，式芮翻。〕</font></font><font size=4px>异人笑曰："且自大君之门！"不韦曰："子不知也，吾门待子门而大。"异人心知所谓，乃引与坐，深语。不韦曰："秦王老矣。太子爱华阳夫人，夫人无子，子之兄弟二十余人，子傒有秦</font><span class="h"><font size=4px>【章：十二行本"秦"作"承"；乙十一行本同；孔本同；退斋校同。】</font></font><font size=4px>国之业，</font><font size=4px color="#009090"><font size=4px>〔华，户化翻；下同。子傒，盖秦太子之子，爱而居长者。康曰：傒，胡启切。余谓"傒"字即左传高傒之傒。陆德明曰：傒，音兮。〕</font></font><font size=4px>士仓又辅之。</font><font size=4px color="#009090"><font size=4px>〔姓谱：士姓，晋士蒍之后。〕</font></font><font size=4px>子居中，不甚见幸，久质诸侯。太子即位，子不得争为嗣矣。"</font><font size=4px color="#009090"><font size=4px>〔质，音致。嗣，祥吏翻。〕</font></font><font size=4px>异人曰："然则柰何？"不韦曰："能立适嗣者，独华阳夫人耳。</font><font size=4px color="#009090"><font size=4px>〔适，读曰嫡；下为适同。〕</font></font><font size=4px>不韦虽贫，请以千金为子西游，立子为嗣。"异人曰："必如君策，请得分秦国与君共之。"不韦乃以五百金与异人，令结宾客。复以五百金买奇物玩好。</font><font size=4px color="#009090"><font size=4px>〔复，扶又翻。好，呼到翻。〕</font></font><font size=4px>自奉而西，见华阳夫人之姊，而以奇物献于夫人，因誉子异人之贤，</font><font size=4px color="#009090"><font size=4px>〔誉，音余。〕</font></font><font size=4px>宾客遍天下，常日夜泣思太子及夫人，曰："异人也以夫人为天！"夫人大喜。不韦因使其姊说夫人曰：</font><font size=4px color="#009090"><font size=4px>〔说，式芮翻。〕</font></font><font size=4px>"夫以色事人者，色衰则爱弛。</font><font size=4px color="#009090"><font size=4px>〔夫，音扶。〕</font></font><font size=4px>今夫人爱而无子，不以繁华时蚤自结于诸子中贤孝者，举以为适，</font><font size=4px color="#009090"><font size=4px>〔适，读曰嫡。〕</font></font><font size=4px>即色衰爱弛，虽欲开一言，尚可得乎！今子异人贤，而自知中子，</font><font size=4px color="#009090"><font size=4px>〔中，读曰仲。〕</font></font><font size=4px>不得为适，夫人诚以此时拔之，是子异人无国而有国，夫人无子而有子也，则终身有宠于秦矣。"夫人以为然，承间言于太子曰：</font><font size=4px color="#009090"><font size=4px>〔间，古苋翻。〕</font></font><font size=4px>"子异人绝贤，</font><font size=4px color="#009090"><font size=4px>〔毛晃曰：绝，奇冠也，相去辽远也。〕</font></font><font size=4px>来往者皆称誉之。"因泣曰："妾不幸无子，愿得子异人立以为子</font><span class="h"><font size=4px>【章：十二行本"子"作"嗣"；乙十一行本同；孔本同。】</font></font><font size=4px>以托妾身！"太子许之，与夫人刻玉符，约以为嗣，因厚馈遗异人，</font><font size=4px color="#009090"><font size=4px>〔嗣，祥吏翻。遗，于季翻。〕</font></font><font size=4px>而请吕不韦傅之。异人名誉盛于诸侯。

 　　吕不韦娶邯郸诸</font><span class="h"><font size=4px>【章：十二行本无"诸"字；乙十一行本同；孔本同。】</font></font><font size=4px>姬绝美者与居，</font><font size=4px color="#009090"><font size=4px>〔"娶"字当从史记作"取"。邯郸，音寒丹。〕</font></font><font size=4px>知其有娠，</font><font size=4px color="#009090"><font size=4px>〔应劭曰：娠，震动怀任之意。左传曰：邑姜方娠。孟康曰：娠，音身，汉书"娠"多作"身"，古今字也。师古曰：孟说是也。汉书皆以娠为任身字。邑姜方震，自为震动之震，不作娠。〕</font></font><font size=4px>异人从不韦饮，见而请之。不韦佯怒，既而献之，孕期年而生子政，</font><font size=4px color="#009090"><font size=4px>〔佯，音羊。期，读曰朞。盖任身十二月而生也。子政是为始皇。为吕不韦以此贾祸张本。〕</font></font><font size=4px>异人遂以为夫人。邯郸之围，赵人欲杀之，异人与不韦行金六百斤予守者，</font><font size=4px color="#009090"><font size=4px>〔予，读曰与。〕</font></font><font size=4px>脱亡赴秦军，遂得归。异人楚服而见华阳夫人，</font><font size=4px color="#009090"><font size=4px>〔楚服，为楚人之服。或曰：楚，楚盛服也。〕</font></font><font size=4px>夫人曰："吾楚人也，当自子之。"因更其名曰楚。</font><font size=4px color="#009090"><font size=4px>〔更，更衡翻。〕</font></font><font size=4px>

 　　五十九年（乙巳，公元前二五六年）

 　　秦将军摎伐韩，</font><font size=4px color="#009090"><font size=4px>〔摎，史记正义纪虬翻。康曰：居由切〕</font></font><font size=4px>取阳城、负黍，斩首四万。伐赵，取二十余县，斩首虏九万。赧王恐，背秦，与诸侯约从，将天下锐师出伊阙攻秦，令无得通阳城。</font><font size=4px color="#009090"><font size=4px>〔从，子容翻。将，即亮翻。令，力丁翻。〕</font></font><font size=4px>秦王使将军摎攻西周，赧王入秦，顿首受罪，尽献其邑三十六，口三万。秦受其献，归赧王于周。是岁，赧王崩。</font><font size=4px color="#009090"><font size=4px>〔皇甫谧曰：周凡三十七王，八百六十七年。〕</font></font><font size=4px>
</font><!--/HTMLBUILERPART0--><font size=4px>