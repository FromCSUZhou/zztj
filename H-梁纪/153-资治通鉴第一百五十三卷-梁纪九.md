<font size=4px>　　梁紀九</font><font size=4px color="#009090"><font size=4px>〔屠維作噩（己酉），一年。〕</font></font><font size=4px>

 　　高祖武皇帝九

 　　中大通元年（己酉、五二九）年十月方改元。〕

 　　1春，正月，甲寅，魏于暉所部都督彭樂帥二千餘騎叛奔韓樓，暉引還。</font><font size=4px color="#009090"><font size=4px>〔不敢復進軍討邢杲。帥，讀曰率。騎，奇寄翻。〕</font></font><font size=4px>

 　　2辛酉，上祀南郊，大赦。

 　　3甲子，魏汝南王悅求還國，許之。</font><font size=4px color="#009090"><font size=4px>〔悅來奔見上卷上年。〕</font></font><font size=4px>

 　　4辛巳，上祀明堂。

 　　5二月，甲午，魏主尊彭城武宣王為文穆皇帝，廟號肅祖；母李妃為文穆皇后。將遷神主於太廟，以高祖為伯考，大司馬兼錄尚書臨淮王或表諫，以為「漢高祖立太上皇廟於香街，</font><font size=4px color="#009090"><font size=4px>〔香街，在漢長安故城內，左馮翊府東北。〕</font></font><font size=4px>光武祀南頓君於舂陵。</font><font size=4px color="#009090"><font size=4px>〔事見四十三卷建武十九年。〕</font></font><font size=4px>元帝之於光武己疏絕服，</font><font size=4px color="#009090"><font size=4px>〔服至袒免則無服，謂之絕服。〕</font></font><font size=4px>猶身奉子道，入繼大宗。</font><font size=4px color="#009090"><font size=4px>〔漢元帝以大宗則上距景帝五世，以祖孫世數數之則上距景帝七世，光武上接景帝亦七世。五服之次，親盡無服，而光武中興，以赤劉九九之符，繼元帝為九世，而別為舂陵節侯以下立四親廟於舂陵。〕</font></font><font size=4px>高祖德治寰中，道超無外，肅祖雖勳格宇宙，猶北面為臣。又，二后皆將配饗，乃是君臣並筵，嫂叔同室，竊謂不可。」吏部尚書李神儁亦諫，不聽。或又請去「帝」著「皇」，</font><font size=4px color="#009090"><font size=4px>〔請去「帝」著「皇」，亦引漢悼皇、共皇為據。去，羌呂翻。著，則略翻。〕</font></font><font size=4px>亦不聽。

 　　6詔更定二百四十號將軍為四十四班。</font><font size=4px color="#009090"><font size=4px>〔天監七年，定將軍為二十四班。是年，有司奏移寧遠將軍班中明威將軍進輕車班中，以輕車班中征遠度入寧遠班中。又置安遠將軍代貞武，宣遠代明烈；其戎夷之號亦加附擬。選序則依此承用，遂以定制。轉則進一班，黜則退一班。班即階也。同班以優劣為前後，有鎮、衛、驃騎、車騎同班，四中、四征同班，八安同班，四平、四翊同班，忠武、軍師同班，武臣、爪牙、龍騎、雲麾、冠軍同班，鎮兵、翊師、宣毅、宣惠四將軍，東、西、南、北四中郎將同班；智威、仁威、勇威、信威、嚴威同班，智武、仁武、勇武、信武、嚴武同班，謂為五 德將軍；輕車、表朔、武旅、貞毅、明威同班，寧遠、安遠、征遠、振遠、宣遠同班，威雄、威猛、威烈、威振、威信、威勝、威略、威風、威力、威光同班，武 猛、武洛、武勝、武力、武毅、武健、武烈、武威、武銳、武勇同班，猛毅、猛烈、猛威、猛銳、猛震、猛進、猛智、猛略、猛勝、猛駿同班，壯武、壯勇、壯烈、 壯猛、壯銳、壯盛、壯毅、壯志、壯意、壯力同班，驍雄，驍桀、驍猛、驍烈、驍武、驍勇、驍銳、驍名、驍勝、驍迅同班，雄猛、雄威、雄明、雄烈、雄信、雄 武、雄勇、雄毅、雄壯、雄健同班，忠勇、忠烈、忠猛、忠銳、忠壯、忠毅、忠捍、忠信、忠義、忠勝同班，明智、明略、明遠、明勇、明烈、明威、明勝、明進、 明銳、明毅同班，光烈、光明、光英、光遠、光勝、光銳、光命、光勇、光戎、光野同班，飈勇、飈猛、飈烈、飈銳、飈奇、飈決、飈起、飈略、飈勝、飈出同班， 龍驤、虎視、雲旗、風烈、電威、雷音、馳銳、追銳、羽騎、突騎同班，開遠、略遠、貞威、決勝、清野、堅銳、輕銳、拔山、雲勇、振旅同班，超武、鐵騎、樓 船、宣猛、樹功、克敵、平虜、稜威、昭威、威戎同班，伏波、雄戟、長劍、衝冠、雕騎、佽飛、勇騎、破敵、克敵、威虜同班，前鋒、武毅、開邊、招遠、全威、 破陣、蕩寇、殄虜、橫野、馳射同班，牙門、期門同班，候騎、熊渠同班，中堅、典戎同班，執訊、行陣同班，伏武、懷奇同班，偏、裨將軍同班：凡二百四十號，為四十四班。〕</font></font><font size=4px>

 　　7壬寅，魏詔濟陰王暉業兼行臺尚書，</font><font size=4px color="#009090"><font size=4px>〔濟，子禮翻。考異曰：梁書作「徽業」。今從魏書。〕</font></font><font size=4px>都督丘大千等鎮梁國。暉業，小新成之曾孫也。</font><font size=4px color="#009090"><font size=4px>〔小新成見一百二十九卷宋孝武帝大明五年。〕</font></font><font size=4px>

 　　8三月，壬戌，魏詔上黨王天穆討邢杲，以費穆為前鋒大都督。

 　　9夏，四月，癸未，魏遷肅祖及文穆皇后主于太廟，又追尊彭城王劭為孝宣皇帝。臨淮王或諫曰：「茲事古所未有，</font><font size=4px color="#009090"><font size=4px>〔言自古未有以皇帝追尊其兄者。今按自唐高宗以後，率多追諡其子弟為皇帝，作俑者魏敬宗也。〕</font></font><font size=4px>陛下作而不法，後世何觀！」</font><font size=4px color="#009090"><font size=4px>〔用左傳曹劌語意。〕</font></font><font size=4px>弗聽。

 　　10魏元天穆將擊邢杲，以北海王方入寇，集文武議之，眾皆曰：「杲眾強盛，宜以為先。」行臺尚書薛琡曰：</font><font size=4px color="#009090"><font size=4px>〔琡，昌六翻。〕</font></font><font size=4px>「邢杲兵眾雖多，鼠竊狗偷，非有遠志。顥帝室近親，</font><font size=4px color="#009090"><font size=4px>〔顥，北海王詳之子，於魏主從兄弟也。〕</font></font><font size=4px>來稱義舉，其勢難測，宜先去之。」</font><font size=4px color="#009090"><font size=4px>〔去，羌呂翻。〕</font></font><font size=4px>天穆以諸將多欲擊杲，又魏朝亦以顥為孤弱不足慮，</font><font size=4px color="#009090"><font size=4px>〔將，即亮翻。朝，直遙翻。〕</font></font><font size=4px>命天穆等先定齊地，還師擊顥，遂引兵東出。

 　　顥與陳慶之乘虛自銍城進拔滎城，遂至梁國；</font><font size=4px color="#009090"><font size=4px>〔水經註，春秋沙隨之地。杜預註以為即梁國寧陵縣北之沙陽亭，俗謂之堂城，「滎」「堂」字相近，意即此地而字訛也。銍，陟栗翻。〕</font></font><font size=4px>魏丘大千有眾七萬，分築九城以拒之。慶之攻之，自旦至申，拔其三壘，大千請降。</font><font size=4px color="#009090"><font size=4px>〔降，戶江翻。〕</font></font><font size=4px>顥登壇燔燎，即帝位於睢陽城南，改元孝基。</font><font size=4px color="#009090"><font size=4px>〔睢，音雖。考異曰：魏帝紀，去年十月蕭衍以顥為魏主，號年孝基，入據銍城。顥傳，「永安二年四月於梁國城南登壇燔燎，年號孝基。」今從之。〕</font></font><font size=4px>濟陰王暉業帥羽林兵二萬軍考城，</font><font size=4px color="#009090"><font size=4px>〔前漢梁國有甾縣，後漢章帝更名考城，屬陳留郡，晉省，宋屬濟陽郡。五代曰：梁郡考城縣，後魏曰考陽，置北梁郡，隋復為考城縣，屬宋州。帥，讀曰率。〕</font></font><font size=4px>慶之攻拔其城，擒暉業。</font><font size=4px color="#009090"><font size=4px>〔考異曰：魏書帝紀，克考城辛丑後，今從梁帝紀。〕</font></font><font size=4px>

 　　11辛丑，魏上黨王天穆及爾朱兆破邢杲於濟南，</font><font size=4px color="#009090"><font size=4px>〔濟，子禮翻。〕</font></font><font size=4px>杲降，送洛陽，斬之。兆，榮之從子也。</font><font size=4px color="#009090"><font size=4px>〔從，才用翻。〕</font></font><font size=4px>

 　　12五月，丁巳，魏以東南道大都督楊昱鎮滎陽，尚書僕射爾朱世隆鎮虎牢，侍中爾朱世承鎮崿鲞。</font><font size=4px color="#009090"><font size=4px>〔崿，五各翻。鲞，與坂同，音反。〕</font></font><font size=4px>乙丑，內外戒嚴。

 　　戊辰，北海王顥克梁國。顥以陳慶之為衛將軍、徐州刺史、引兵而西。</font><font size=4px color="#009090"><font size=4px>〔引兵而西，直指洛陽。〕</font></font><font size=4px>楊昱擁眾七萬，據滎陽，慶之攻之，未拔，顥遣人說昱使降，昱不從。</font><font size=4px color="#009090"><font size=4px>〔說，式芮翻。〕</font></font><font size=4px>天穆與驃騎將軍爾朱吐沒兒將大軍前後繼至，</font><font size=4px color="#009090"><font size=4px>〔驃，匹妙翻。騎，奇寄翻。將，即亮翻；下同。〕</font></font><font size=4px>梁士卒皆恐，慶之解鞍秣馬，諭將士曰：「吾至此以來，屠城略地，實為不少；</font><font size=4px color="#009090"><font size=4px>〔少，詩沼翻。〕</font></font><font size=4px>君等殺人父兄、掠人子女，亦無算矣；天穆之眾，皆是仇讎。我輩眾纔七千，虜眾三十餘萬，今日之事，唯有必死乃可得生耳。虜騎多，不可與之野戰，當及其未盡至，急攻取其城而據之。諸君勿或狐疑，自取屠膾。」乃鼓之，使登城，將士即相帥蟻附而入，</font><font size=4px color="#009090"><font size=4px>〔帥，讀曰率。〕</font></font><font size=4px>癸酉，拔滎陽，執楊昱。</font><font size=4px color="#009090"><font size=4px>〔楊昱輕慶之兵少，不料甚肉薄急攻，故城陷。傳曰：「敵無小，不可輕也。」又曰：「不備不虞，不可以師。」〕</font></font><font size=4px>諸將三百餘人伏顥帳前請曰：「陛下渡江三千里，無遺鏃之費，昨滎陽城下一朝殺傷五百餘人，願乞楊昱以快眾意！」顥曰：「我在江東聞梁主言，初舉兵下都，袁昂為吳郡不降，每稱其忠節。</font><font size=4px color="#009090"><font size=4px>〔事見一百四十四卷齊和帝中興元年。降，戶江翻。〕</font></font><font size=4px>楊昱忠臣，柰何殺之！此外唯卿等所取。」於是斬昱所部統帥三十七人，皆刳其心而食之。</font><font size=4px color="#009090"><font size=4px>〔帥，所類翻。〕</font></font><font size=4px>俄而天穆等引兵圍城，慶之帥騎三千背城力戰，大破之，</font><font size=4px color="#009090"><font size=4px>〔帥，讀曰率。背，蒲妹翻。〕</font></font><font size=4px>天穆、吐沒兒皆走。慶之進擊虎牢，爾朱世隆棄城走，獲魏東中郎將辛纂。</font><font size=4px color="#009090"><font size=4px>〔魏東中郎府在虎牢。〕</font></font><font size=4px>

 　　魏主將出避顥，未知所之，或勸之長 安，中書舍人高道穆曰：「關中荒殘，何可復往！</font><font size=4px color="#009090"><font size=4px>〔復，扶又翻。〕</font></font><font size=4px>顥士眾不多，乘虛深入，由將帥不得其人，故能至此。陛下</font><span class="h"><font size=4px>【章：甲十一行本「下」下有「若」 字；乙十一行本同；孔本同；張校同。】</font></font><font size=4px>親帥宿衛，</font><font size=4px color="#009090"><font size=4px>〔將，即亮翻。帥，所類翻。親帥，讀曰率；下同。〕</font></font><font size=4px>高募重賞，背城一戰，臣等竭其死力，破顥孤軍必矣。或 恐勝負難期，則車駕石若渡河，徵大將軍天穆、大丞相榮各使引兵來會，犄角進討，</font><font size=4px color="#009090"><font size=4px>〔犄，居蟻翻。〕</font></font><font size=4px>旬月之間，必見成功，此萬全之策也。」魏主從之。甲戌，魏主北行，夜，至河內郡北，</font><font size=4px color="#009090"><font size=4px>〔河內郡治野王。魏主自洛北如河內，當夜至郡城南，不應至郡城北，恐誤。〕</font></font><font size=4px>命高道穆於燭下作詔書數十紙，布告遠近，於是四方始知魏主所在。乙亥，魏主入河內。

 　　臨淮王或，安豐王延明，帥百僚，封府庫，備法駕迎顥。</font><font size=4px color="#009090"><font size=4px>〔考異曰：或傳無仰顥事，而梁陳慶之、北齊宋遊道傳有之，嗑魏史為或諱也。〕</font></font><font size=4px>丙子，顥入洛陽宮，改元建武，大赦。以陳慶之為侍中、車騎大將軍，增邑萬戶。楊椿在洛陽，椿弟順為冀州刺史，兄子侃為北中郎將，從魏主在河北。顥意忌椿，而以其世顯重，恐失人望，未敢誅也。</font><font size=4px color="#009090"><font size=4px>〔楊播、楊椿兄弟仕魏，一門貴盛，子姪通顯，累朝榮赫。侃，播之子也。〕</font></font><font size=4px>或勸椿出亡，椿曰：「吾內外旦口，何所逃匿！正當坐待天命耳。」

 　　顥後軍都督侯暄守睢陽為後援，</font><font size=4px color="#009090"><font size=4px>〔睢陽，即梁國。睢，音雖。〕</font></font><font size=4px>魏行臺崔孝芬、大都督刁宣馳往圍暄，晝夜急攻，戊寅，暄突走，擒斬之。

 　　上黨王天穆帥眾四萬攻拔大梁，</font><font size=4px color="#009090"><font size=4px>〔大梁，即陳留浚儀縣。〕</font></font><font size=4px>分遣費穆將兵二萬攻虎牢，顥使陳慶之擊之。天穆畏顥，將北渡河，謂行臺郎中濟陰溫子昇曰：「卿欲向洛，為隨我北渡﹖」</font><font size=4px color="#009090"><font size=4px>〔天穆開兩端以問子昇。濟，子禮翻。〕</font></font><font size=4px>子昇曰：「主上以虎牢失守，</font><font size=4px color="#009090"><font size=4px>〔守，式又翻。〕</font></font><font size=4px>致此狼狽。元顥新入，人情未安，今往擊之，無不克者。大王平定京邑，奉迎大駕，此桓、文之舉也。捨此北渡，竊為大王惜之。」</font><font size=4px color="#009090"><font size=4px>〔為，于偽翻。〕</font></font><font size=4px>天穆善之而不能用，遂引兵渡河。費穆攻虎牢，將拔，聞天穆北渡，自以無後繼，遂降於慶之。</font><font size=4px color="#009090"><font size=4px>〔降，戶江翻。〕</font></font><font size=4px>慶之進擊大梁、梁國，皆下之。</font><font size=4px color="#009090"><font size=4px>〔睢陽即梁國。下，遐稼翻。〕</font></font><font size=4px>慶之以數千之眾，自發銍縣至洛陽，凡取三十二城；四十七戰，所向皆克。

 　　顥使黃門郎祖瑩作書遺魏主曰：</font><font size=4px color="#009090"><font size=4px>〔遺，于季翻。〕</font></font><font size=4px>「朕泣請梁朝，誓在復恥，正欲問罪於爾朱，出卿於桎梏。</font><font size=4px color="#009090"><font size=4px>〔朝，直遙翻。桎，之日翻。梏，苦沃翻。〕</font></font><font size=4px>卿託命豺狼，委身虎口，假獲民地，本是榮物，固非卿有。</font><font size=4px color="#009090"><font size=4px>〔顥言爾朱榮擅命，顥所得一民尺地皆爾朱榮之物，非魏主之有。〕</font></font><font size=4px>今國家隆替，在卿與我。若天道助順，則皇魏再興；脫或不然，在為福，於卿為禍。卿宜三復，</font><font size=4px color="#009090"><font size=4px>〔三，蘇暫翻。復，扶又翻。〕</font></font><font size=4px>富貴可保。」

 　　顥既入洛，自河以南州郡多附之。齊州刺史沛郡王欣集文武議所從，曰：「北海、長樂，俱帝室近親，</font><font size=4px color="#009090"><font size=4px>〔顥，北海王詳之子；魏主，彭城王勰之子，同出於顯祖。樂，音洛。〕</font></font><font size=4px>今宗祏不移，</font><font size=4px color="#009090"><font size=4px>〔杜預曰：宗祏，今廟中藏主石室也。祏，音石。〕</font></font><font size=4px>我欲受赦，諸君意何如﹖」在坐莫不失色。</font><font size=4px color="#009090"><font size=4px>〔坐，徂臥翻。〕</font></font><font size=4px>軍司崔光韶獨抗言曰：「元顥受制於梁，引寇讎之兵以覆宗國，此魏之亂臣賊子也；豈唯大王家事所宜切齒，下官等皆受朝眷，</font><font size=4px color="#009090"><font size=4px>〔朝眷，謂朝廷恩眷也。朝，直遙翻。〕</font></font><font size=4px>未敢仰從！」長史崔茂等皆曰：「軍司議是。」欣乃斬顥使。</font><font size=4px color="#009090"><font size=4px>〔使，疏吏翻；下同。〕</font></font><font size=4px>光韶，亮之從父弟也。</font><font size=4px color="#009090"><font size=4px>〔崔亮貴顯於延昌、熙平之間。從，才用翻。〕</font></font><font size=4px>於是襄州刺史賈思同、</font><font size=4px color="#009090"><font size=4px>〔魏孝昌中置襄州，領襄城、舞陰、南安、期城、宣義、建城等郡，治赭陽。〕</font></font><font size=4px>廣州刺史鄭先護、</font><font size=4px color="#009090"><font size=4px>〔魏主置廣州，治魯陽，領南陽、順陽、定陵、魯陽、汝南、漢廣、襄城郡。〕</font></font><font size=4px>南兗州刺史元暹</font><font size=4px color="#009090"><font size=4px>〔魏正光中置南兗州，治譙城，領陳留、梁郡、下蔡、譙郡、北梁郡、沛郡、馬頭郡。〕</font></font><font size=4px>亦不受顥命。思同，思伯之弟也。</font><font size=4px color="#009090"><font size=4px>〔賈思伯見一百四十九卷普通四年。〕</font></font><font size=4px>顥以冀州刺史元孚為東道行臺、彭城郡王，孚封送其書於魏主。平陽王敬先起兵於河橋以討顥，不克而死。

 　　魏以侍中、車騎將軍、尚書右僕射爾朱世隆為使持節、行臺僕射、大將軍、相州刺史，鎮鄴城。</font><font size=4px color="#009090"><font size=4px>〔相，息亮翻。〕</font></font><font size=4px>

 　　魏主之出也，單騎而去，侍衛後宮皆按堵如故。顥一旦得之，號令己出，四方人情想其風政。而顥自謂天授，遽有驕怠之它，宿昔賓客近習，咸見寵待，干擾政事，日夜縱酒，不恤軍國，所從南兵，陵暴市里，朝野失望。高道穆兄子儒自洛陽出從魏主，魏主問洛中事，子儒曰：「顥敗在旦夕，不足憂也。」

 　　爾朱榮聞魏主北出，即時馳傳見魏主於長子，行，且部分。魏主即日南還，</font><font size=4px color="#009090"><font size=4px>〔爾朱榮既至，魏主有所倚以攻顥，故即日南還。傳，張戀翻。分，扶問翻。〕</font></font><font size=4px>榮為前驅。旬日之間，兵眾大集，資糧器仗，相繼而至。六月，壬午，魏大赦。

 　　榮既南下，并、肆不安，乃以爾朱天光為并、肆等九州行臺，</font><font size=4px color="#009090"><font size=4px>〔九州，并、肆、恆、朔、雲、蔚、顯、汾、晉也。〕</font></font><font size=4px>仍行并州事。天光至晉陽，部分約勒，所部皆安。

 　　己丑，費穆至洛陽，顯引入，責以河陰之事而殺之。</font><font size=4px color="#009090"><font size=4px>〔費穆勸爾朱榮殺王公，事見上卷。〕</font></font><font size=4px>顥使都督宗正珍孫與河內太守元襲據河內；爾朱榮攻之，上黨王天穆引兵會之，壬寅，拔其城，斬珍孫及襲。

 　　辛亥，魏淮陰太守晉鴻以湖陽來降。</font><font size=4px color="#009090"><font size=4px>〔五代志：舂陵郡湖陽縣，後魏置西淮安郡及南襄州。「淮陰」當作「淮安」。〕</font></font><font size=4px>

 　　14閏月，己未，南康簡王績卒。

 　　15魏北海王顥既得志，密與臨淮王或、安豐王廷明謀叛梁；以事難未平，</font><font size=4px color="#009090"><font size=4px>〔難，乃旦翻。〕</font></font><font size=4px>藉陳慶之兵力，故外同內異，言多猜忌。慶之亦密為之備，說顥曰：</font><font size=4px color="#009090"><font size=4px>〔說，式芮翻。〕</font></font><font size=4px>「今遠來至此，未服者尚多，彼若知吾虛實，連兵四合，將何以禦之！宜啟天子，</font><font size=4px color="#009090"><font size=4px>〔天子，謂梁武帝。〕</font></font><font size=4px>更請精兵，并敕諸州，有南人沒此者悉須部送。」顥欲從之，延明曰：「慶之兵不出數千，已自難制；今更增其眾，寧肯復人用乎！</font><font size=4px color="#009090"><font size=4px>〔復，扶又翻；下更復、敢復、遽復、顥復、時復、或復同。〕</font></font><font size=4px>大權一去，動息由人，魏之宗廟，於斯墜矣。顥乃不用慶之言。又慮慶之密啟，</font><font size=4px color="#009090"><font size=4px>〔慮慶之密啟其事於上。〕</font></font><font size=4px>乃表於上曰：「今河北、河南一時克定，唯爾朱榮尚敢跋扈，臣與慶之自能擒討。州郡新服，正須綏撫，不宜更復加兵，搖動百姓。」上乃詔諸軍繼進者皆停於境上。</font><font size=4px color="#009090"><font size=4px>〔陳慶之非爾朱榮敵也；是時梁之諸將又皆出慶之下。使相與繼進至洛，與元顥互相猜阻，亦必同歸於陷沒。梁兵之不進，梁之幸也。武帝不務自治而務遠略，所以有侯景之禍。〕</font></font><font size=4px>

 　　洛中南兵不滿一萬，而羌、胡之眾十倍，軍副馬佛念為慶之曰：</font><font size=4px color="#009090"><font size=4px>〔凡一軍有主有副。為，于偽翻，為慶之謀而言也。蜀本「為」作「謂」。〕</font></font><font size=4px>「將軍威行河、洛，聲震中原，功高勢重，為魏所疑，一旦變生不測，可無慮乎！不若乘其無備，殺顥據洛，此千載一時也。」慶之不從。</font><font size=4px color="#009090"><font size=4px>〔馬佛念有戰國策士之氣。然必有非常才，然後可以行非常之事，陳慶之烏足以辨此！載，子亥翻。〕</font></font><font size=4px>顥先以慶之為徐州刺史，因固求之鎮，顥心憚之，不遣，曰：「主上以洛陽之地全相任委，忽聞捨此朝寄，</font><font size=4px color="#009090"><font size=4px>〔朝寄，謂魏朝所寄託也。朝，直遙翻。〕</font></font><font size=4px>欲往彭城，謂君遽取富貴，不為國計，</font><font size=4px color="#009090"><font size=4px>〔此國計，謂為梁國計。〕</font></font><font size=4px>非徒有損於君，恐僕并受其責。」慶之不敢復言。

 　　爾朱榮與顥相持於河上。慶之守北中城，顥自據南岸；</font><font size=4px color="#009090"><font size=4px>〔河橋南岸也。〕</font></font><font size=4px>慶之三日十一戰，殺傷甚眾。有夏州義士為顥守河中渚，</font><font size=4px color="#009090"><font size=4px>〔夏，戶雅翻。水經註曰：河中渚上河平侯祠，河之南岸有一碑，題曰洛陽北界。意此中渚即唐時河陽之中潬城也。為，于偽翻。〕</font></font><font size=4px>陰與榮通謀，求破橋立效，榮引兵赴之。及橋破，榮應接不逮，顥悉屠之，榮悵然失望。又以安豐王延明緣河固守，而北軍無船可渡，議欲還北，更圖後舉。黃門郎楊侃曰：「大王發并州之日，已知夏州義士之謀指來應之乎，為欲廣施經略匡復帝室乎﹖夫用兵者，何嘗不散而更合，瘡愈更戰；況今未有所損，豈可以一事不諧而眾謀頓之乎！今四方顒顒，</font><font size=4px color="#009090"><font size=4px>〔顒顒，仰望也。顒，魚容翻。〕</font></font><font size=4px>視公此舉；若未有所成，遽復引歸，民情失望，各懷去就，勝負所在，未可知也。不若徵發民材，多為桴筏，</font><font size=4px color="#009090"><font size=4px>〔編竹木以渡水，大者曰桴，小者曰筏。桴，方無翻。筏，音伐。〕</font></font><font size=4px>間以舟楫</font><font size=4px color="#009090"><font size=4px>〔間，古莧翻；下間行同。〕</font></font><font size=4px>緣河布列，數百里中，皆為渡勢，首尾既遠，使顥不知所防，一旦得渡，必立大功。」高道穆曰：「今乘輿飄蕩，主憂臣辱。</font><font size=4px color="#009090"><font size=4px>〔乘，繩證翻。〕</font></font><font size=4px>大王擁百萬之眾，輔天子而令諸侯，若分兵造筏，所在散渡，指掌可克；柰何捨之北歸，使顥復得完聚，徵兵天下！此所謂養虺成蛇，悔無及矣。」</font><font size=4px color="#009090"><font size=4px>〔逸書曰：為虺不摧，為蛇柰何﹖以文義觀之，蓋以虺為小蛇。〕</font></font><font size=4px>榮曰：「楊黃門已陳此策，當相與議之。劉靈助言於榮曰：「不出十日，河南必平。」伏潻將軍正平楊檦</font><font size=4px color="#009090"><font size=4px>〔魏以聞喜、曲沃二縣置正平郡，隋廢郡為正平縣，今絳州治所。檦，與標同。〕</font></font><font size=4px>與其族居馬渚，自言有小船數艘，求為鄉導。</font><font size=4px color="#009090"><font size=4px>〔艘，蘇遭翻。鄉，讀曰嚮。〕</font></font><font size=4px>戊辰，榮命車騎將軍爾朱兆與大都督賀拔勝縛材為筏，自馬渚西硤石夜渡，</font><font size=4px color="#009090"><font size=4px>〔五代志：河南熊耳縣有後魏崤縣，又有硤石山。唐志，陝州硤石縣本崤縣，有硤石塢。〕</font></font><font size=4px>襲擊顥子領軍將軍冠受，擒之；安豐王延明之眾聞之，大潰。顥失據，帥麾下數百騎南走，</font><font size=4px color="#009090"><font size=4px>〔帥，讀曰率。騎，奇寄翻；下同。〕</font></font><font size=4px>慶之收步騎數千，結陳東還，</font><font size=4px color="#009090"><font size=4px>〔陳，讀曰陣。〕</font></font><font size=4px>顥所得諸城，一時復降於魏。爾朱榮自追陳慶之，會嵩高水漲，</font><font size=4px color="#009090"><font size=4px>〔潁水出少室山，五渡水出太室山，入于潁水，嵩高水漲，指此水也。〕</font></font><font size=4px>慶之軍士死散略盡，乃削須髮為沙門，間行出汝陰，還建康，</font><font size=4px color="#009090"><font size=4px>〔慶之所以得免者，亦由嵩高水漲，追兵不急，於軍士死散之時得以挺身逸去，否則必為爾朱榮所擒矣。〕</font></font><font size=4px>猶以功除右衛將軍，封永興縣侯。</font><font size=4px color="#009090"><font size=4px>〔句斷。五代志：會稽郡會稽縣舊有永興縣。〕</font></font><font size=4px>

 　　中軍大都督兼領軍大將軍楊津入宿殿中，掃洒宮庭，</font><font size=4px color="#009090"><font size=4px>〔掃，素報翻；洒，所賣翻；又並上聲。〕</font></font><font size=4px>封閉府庫，出迎魏主於北邙，流涕謝罪，帝慰勞之。</font><font size=4px color="#009090"><font size=4px>〔勞，力到翻。〕</font></font><font size=4px>庚午，帝入居華林園，大赦。以爾朱兆為車騎大將軍、儀同三司，</font><font size=4px color="#009090"><font size=4px>〔賞硤石之功也。〕</font></font><font size=4px>北來軍士及隨駕文武諸立義者加五級，河北報事之宮及河南立義者加二級。</font><font size=4px color="#009090"><font size=4px>〔報事，謂報敵情曲折者。〕</font></font><font size=4px>壬申，加大丞相榮天柱大將軍，增封通前二十萬戶。</font><font size=4px color="#009090"><font size=4px>〔天柱，前無此號，魏主以爾朱榮功高，特置以寵之。榮先以平葛榮之功增封至十萬戶，今又增為二十萬戶以賞之。〕</font></font><font size=4px>

 　　北海王顥自轘轅南出至臨潁，</font><font size=4px color="#009090"><font size=4px>〔臨潁縣，自漢以來屬潁川郡。轘，音環。〕</font></font><font size=4px>從騎分散，</font><font size=4px color="#009090"><font size=4px>〔從，才用翻。騎，奇寄翻。〕</font></font><font size=4px>臨潁縣卒江豐斬之，癸酉，傳首洛陽。臨淮王或復自歸於魏主，安豐王延明攜妻子來奔。

 　　陳慶之之入洛也，蕭贊送啟求還。</font><font size=4px color="#009090"><font size=4px>〔贊，即豫章王綜也，奔魏事見一百五十卷普通六年。〕</font></font><font size=4px>時吳淑媛尚在，</font><font size=4px color="#009090"><font size=4px>〔媛，于眷翻。〕</font></font><font size=4px>上使以贊幼時衣寄之，信未達而慶之敗。慶之自魏還，特重北人，朱异怪而問之，</font><font size=4px color="#009090"><font size=4px>〔异，羊至翻。〕</font></font><font size=4px>慶之曰：「吾始以為大江以北皆戎狄之鄉，比至洛陽，</font><font size=4px color="#009090"><font size=4px>〔比，必利翻，及也。〕</font></font><font size=4px>乃知衣冠人物盡在中原，非江東所及也，柰何輕之﹖」</font><font size=4px color="#009090"><font size=4px>〔陳慶之特有見於洛陽華靡之俗而為是言耳。〕</font></font><font size=4px>

 　　16甲戌，魏以上黨王天穆為太宰，城陽王徽為大司馬兼太尉。乙亥，魏主寔勞爾朱榮、上黨王天穆及北來督將於都亭，</font><font size=4px color="#009090"><font size=4px>〔勞，力到翻。將，即亮翻。〕</font></font><font size=4px>出宮人三百，繒錦雜綵數萬匹，班賜有差，</font><font size=4px color="#009090"><font size=4px>〔繒，慈陵翻。〕</font></font><font size=4px>凡受元顥爵賞階復者，悉追奪之。</font><font size=4px color="#009090"><font size=4px>〔復，方目翻，復除賦役也。〕</font></font><font size=4px>

 　　秋，七月，辛巳，魏主始入宮。

 　　以高道穆為御史中尉。帝姊壽陽公主行犯清路，赤棒卒呵之，不止，</font><font size=4px color="#009090"><font size=4px>〔中尉前驅之卒執赤棒，即清路者也。棒，部項翻。呵，虎何翻。〕</font></font><font size=4px>道穆令卒擊破其車。公主泣訴於帝，帝曰：「高中尉清直之士，彼所行者公事，豈可以私責之也！」道穆見帝，</font><font size=4px color="#009090"><font size=4px>〔見，賢遍翻。〕</font></font><font size=4px>帝曰：「家姊行路相犯，極以為愧。」道穆免冠謝，帝曰：「朕以愧卿，卿何謝也。」

 　　於是魏多細錢，米斗幾直一千，</font><font size=4px color="#009090"><font size=4px>〔幾，巨依翻，又居希翻。〕</font></font><font size=4px>高道穆上表，以為「在市銅價，八十一錢得銅一斤，私造薄錢，斤贏二百。</font><font size=4px color="#009090"><font size=4px>〔言銅一斤造薄錢二百而贏也。〕</font></font><font size=4px>既示之以深利，又隨之以重刑，抵罪雖多，姦鑄彌眾。今錢徒有五銖之名而無二銖之實，置之水上，殆欲不沈。</font><font size=4px color="#009090"><font size=4px>〔沈，持林翻。〕</font></font><font size=4px>此乃因循有漸，科防不切，朝廷失之，彼復何罪！</font><font size=4px color="#009090"><font size=4px>〔復，扶又翻；下況復同。〕</font></font><font size=4px>宜改鑄大錢，文載年號，以記其始，則一斤所成止七十錢，計私鑄所費不能自潤，直置無利，自應息心，況復嚴刑廣設也！」</font><font size=4px color="#009090"><font size=4px>〔言置私鑄，直使無利，亦自應息心而不為，況又廣設科禁，又嚴刑之可畏邪！〕</font></font><font size=4px>金紫光祿大夫楊侃亦奏乞聽民與官並鑄五銖錢，使民樂為而弊自改。</font><font size=4px color="#009090"><font size=4px>〔樂，音洛。〕</font></font><font size=4px>魏主從之，始鑄永安五銖錢。

 　　17辛卯，魏以車騎將軍楊津為司空。

 　　18初，魏以梁、益二州境土荒遠，更立巴州以統諸獠，凡二十餘萬戶，</font><font size=4px color="#009090"><font size=4px>〔獠，魯皓翻。〕</font></font><font size=4px>以巴酋嚴始欣為刺史；又立隆城鎮，</font><font size=4px color="#009090"><font size=4px>〔宋白曰：取其連岡地勢高隆為名，後為隆州。〕</font></font><font size=4px>以始欣族子愷為鎮將。</font><font size=4px color="#009090"><font size=4px>〔將，即亮翻。〕</font></font><font size=4px>始欣貪暴，孝昌初，諸獠反，圍州城，行臺魏子建撫諭之，乃散。始欣恐獲罪，陰來請降，帝遣使以詔書、鐵券、衣冠等賜之，</font><font size=4px color="#009090"><font size=4px>〔降，戶江翻。使，疏吏翻。〕</font></font><font size=4px>為愷所獲，以送子建。子建奏以隆城鎮為南梁州，</font><font size=4px color="#009090"><font size=4px>〔五代志：巴西郡舊置南梁州。西魏典略曰：此州舊有隆城，故又謂之南隆，治古閬中城，今之閬縣即其地。〕</font></font><font size=4px>用愷為刺史，囚始欣於南鄭。魏以唐永為東益州刺史代子建，以梁州刺史傅豎眼為行臺。</font><font size=4px color="#009090"><font size=4px>〔豎，而庾翻。〕</font></font><font size=4px>子建去東益而氐、蜀尋反，</font><font size=4px color="#009090"><font size=4px>〔氐、蜀，氐人與蜀人也。〕</font></font><font size=4px>唐永棄城走，東益州遂沒。</font><font size=4px color="#009090"><font size=4px>〔魏置田益州於武興，時為氐、蜀所攻沒，梁不能有也。〕</font></font><font size=4px>

 　　傅豎眼之初至梁州也，州人相賀，</font><font size=4px color="#009090"><font size=4px>〔事見一百四十八卷天監十五年。〕</font></font><font size=4px>既而久病，不能親政事。其子敬紹，奢淫貪暴，州人患之。嚴始欣重賂敬紹，得還巴州，遂舉兵擊嚴愷，滅之，以巴州來降，</font><font size=4px color="#009090"><font size=4px>〔降，戶江翻。〕</font></font><font size=4px>帝遣將軍蕭玩等援</font><span class="h"><font size=4px>【章：甲十一行本「援」上有「將兵」二字；乙十一行本同；孔本同；張校同。】</font></font><font size=4px>之。傅敬紹見魏室方亂，陰有保據南鄭之志，使其妻兄唐崑崙於外扇誘山民，相與圍城，欲為內應。</font><font size=4px color="#009090"><font size=4px>〔崙，盧崑翻。誘，音酉。〕</font></font><font size=4px>圍合而謀泄，城中將士共執敬紹，以白豎眼而殺之，豎眼恥恚而卒。</font><font size=4px color="#009090"><font size=4px>〔恚，於避翻。卒，子恤翻。〕</font></font><font size=4px>

 　　19八月，己未，魏以太傅李延寔為司徒。甲戌，侍中、太保楊椿致仕。

 　　20九月，癸巳，上幸同泰寺，設四部無遮大會。上釋御服，持法衣，行清淨大捨，以便省為房，</font><font size=4px color="#009090"><font size=4px>〔便省，在同泰寺，上臨幸時居之，故曰便省。〕</font></font><font size=4px>素牀瓦器，乘小車，私人執役。甲子，升講堂法座，為四部大眾開涅槃經題。</font><font size=4px color="#009090"><font size=4px>〔四部大眾，僧、尼及善男子、善女人也。涅，奴結翻。〕</font></font><font size=4px>癸卯，群臣以錢一億萬祈白三寶，</font><font size=4px color="#009090"><font size=4px>〔釋書以佛陀耶眾為佛寶，達摩耶眾為法寶，僧迦耶眾為僧寶。〕</font></font><font size=4px>奉贖皇帝菩薩，</font><font size=4px color="#009090"><font size=4px>〔釋典曰：菩，普也。薩，濟也。菩薩，言能普濟眾生。菩，薄胡翻。薩，桑葛翻。〕</font></font><font size=4px>僧眾默許。乙巳，百辟詣寺東門，奉表請還臨宸極，</font><font size=4px color="#009090"><font size=4px>〔唐韻曰：宸，屋宇也，天子所居。毛晃曰：帝居北辰之宮，故從「廼」、從「辰」。〕</font></font><font size=4px>三請，乃許。上三答書，前後並稱「頓首」。

 　　21魏爾朱榮使大都督尖山侯淵</font><font size=4px color="#009090"><font size=4px>〔按五代志，後魏置神武郡於桑乾水上，領尖山、殊頹二縣。〕</font></font><font size=4px>討韓樓於薊，配卒甚少，騎止七百，</font><font size=4px color="#009090"><font size=4px>〔薊，音計。少，詩沼翻。騎，奇寄翻。〕</font></font><font size=4px>或以為言，榮曰：「侯淵臨機設變，是其所長；若總大眾，未必能用。今以此眾擊此賊，必能取之。」淵遂廣張軍聲，多設供具，親帥數百騎深入樓境。去薊百餘里，值賊帥陳周馬步萬餘，</font><font size=4px color="#009090"><font size=4px>〔親帥，讀曰率。賊帥，所類翻。〕</font></font><font size=4px>淵潛伏以乘其背，大破之，虜其卒五千餘人。尋還其馬仗，縱令人城，左右諫曰：「既獲賊眾，何為復資遣之﹖」</font><font size=4px color="#009090"><font size=4px>〔馬仗，馬及兵仗也。復，扶又翻。〕</font></font><font size=4px>淵曰：「我兵既少，不可力戰，須為奇計以離間之，乃可克也。」淵度其已至，</font><font size=4px color="#009090"><font size=4px>〔間，古莧翻。〕</font></font><font size=4px>遂帥騎夜進，昧旦，叩其城門。韓樓果疑降卒為淵內應，遂走，追擒之，幽州平。以淵為平州刺史鎮范陽。</font><font size=4px color="#009090"><font size=4px>〔魏平州本治肥如，今徙鎮幽州之范陽。〕</font></font><font size=4px>

 　　先是，魏使征東將軍劉靈助兼尚書左僕射，慰勞幽州流民於濮陽頓丘，</font><font size=4px color="#009090"><font size=4px>〔先，悉薦翻。勞，力到翻。〕</font></font><font size=4px>因帥流民北還，與侯淵共滅韓樓，仍以靈助行幽州事，加車騎將軍，又為幽、平、營、安四州行臺。</font><font size=4px color="#009090"><font size=4px>〔為劉靈助以營州叛爾朱張本。〕</font></font><font size=4px>

 　　22万俟醜奴攻魏東秦州，拔之，殺刺史高子朗。</font><font size=4px color="#009090"><font size=4px>〔五代志，上郡，後魏置東秦州，後改為北秦州；西魏改為敷州，隋大業二年改為敷城郡，後改為上郡；唐為鄜州洛交縣。万，莫北翻。俟，渠之翻。〕</font></font><font size=4px>

 　　23冬，十月，己酉，上又設四部無遮大會，道、俗五萬餘人。會畢，上御金輅還宮，御太極殿，大赦，改元。</font><font size=4px color="#009090"><font size=4px>〔改中大通元年。〕</font></font><font size=4px>

 　　24魏以前司空蕭贊為司徒。

 　　25十一月，己卯，就德興請降於魏，營州平。</font><font size=4px color="#009090"><font size=4px>〔就德與反見一百五十卷普通二年。降，戶江翻；下同。〕</font></font><font size=4px>

 　　26丙午，魏以城陽王徽為太保，丹楊王蕭贊為太尉，雍州刺史長孫稚為司徒。</font><font size=4px color="#009090"><font size=4px>〔雍，於用翻。〕</font></font><font size=4px>

 　　27十二月，辛亥，兗州刺史張景邕、荊州刺史李靈起、雄信將軍蕭進明叛，降魏。</font><font size=4px color="#009090"><font size=4px>〔三人者皆梁魏境上民豪，以刺史、將軍寵授之耳。〕</font></font><font size=4px>

 　　28以陳慶之為北兗州刺史。</font><font size=4px color="#009090"><font size=4px>〔此北兗州當治淮陰。〕</font></font><font size=4px>有妖賊僧強，自稱天子，土豪蔡伯龍起兵應之，眾至三萬，攻陷北徐州，</font><font size=4px color="#009090"><font size=4px>〔此北徐州治鍾離。妖，於驕翻。〕</font></font><font size=4px>慶之討斬之。

 　　29魏以岐州刺史王羆行南秦州事，羆誘捕州境群盜，悉誅之。</font><font size=4px color="#009090"><font size=4px>〔誘，音酉。〕</font></font><font size=4px>
</font><!--/HTMLBUILERPART0--><font size=4px>