<font size=4px>　　汉纪十九　起昭阳太渊献，尽玄黓涒滩，凡十年。

 　　中宗孝宣皇帝下神爵四年（癸亥，公元前五八年）

 　　春，二月，以凤皇、甘露降集京师，赦天下。

 　　颍川太守黄霸在郡前后八年，</font><font size=4px color="#009090"><font size=4px>〔地节四年，颍川太守让入为左冯翊，以霸为颍川太守。至元康三年，霸入守京兆尹；数月，还故官，至是适九年；中间入尹京，是在颍川前后八年。〕</font></font><font size=4px>政事愈治；</font><font size=4px color="#009090"><font size=4px>〔治，直吏翻；下为治、政治同。〕</font></font><font size=4px>是时凤皇、神爵数集郡国，</font><font size=4px color="#009090"><font size=4px>〔数，所角翻。〕</font></font><font size=4px>颍川尤多。夏，四月，诏曰："颍川太守霸，宣明</font><span class="h"><font size=4px>【章：甲十五行本"明"作"布"；乙十一行本同；孔本同。】</font></font><font size=4px>诏令，百姓乡化，孝子、弟弟、</font><font size=4px color="#009090"><font size=4px>〔乡，读曰向。弟弟，上读曰悌。〕</font></font><font size=4px>贞妇、顺孙日以众多，田者让畔，</font><font size=4px color="#009090"><font size=4px>〔师古曰：畔，田界也。〕</font></font><font size=4px>道不拾遗，养视鳏寡，赡助贫穷，狱或八年无重罪囚；其赐爵关内侯、黄金百斤、秩中二千石。"而颍川孝、弟、有行义民，</font><font size=4px color="#009090"><font size=4px>〔行，下孟翻。〕</font></font><font size=4px>三老、力田皆以差赐爵及帛。后数月，征霸为太子太傅。

 　　五月，匈奴单于遣弟呼留若王胜之来朝。</font><font size=4px color="#009090"><font size=4px>〔师古曰：呼留若者，王之号也。胜之，其人名。考异曰：匈奴传："握衍朐鞮单于立，复修和亲，遣弟伊酋若王胜之入汉献见。"盖即谓此也。〕</font></font><font size=4px>

 　　冬，十月，凤皇十一集杜陵。

 　　河南太守</font><span class="h"><font size=4px>【章：甲十五行本"守"下有"东海"二字；乙十一行本同；孔本同；张校同。】</font></font><font size=4px>严延年为治阴鸷酷烈，众人所谓当死者一朝出之，所谓当生者诡杀之，</font><font size=4px color="#009090"><font size=4px>〔师古曰：诡，违正理而杀也。〕</font></font><font size=4px>吏民莫能测其意深浅，战栗不敢犯禁。冬月，传属县囚会论府上，</font><font size=4px color="#009090"><font size=4px>〔传，知恋翻，又直恋翻。师古曰：总集郡府而论杀。〕</font></font><font size=4px>流血数里，河南号曰"屠伯"。</font><font size=4px color="#009090"><font size=4px>〔邓展曰：言延年杀人，如屠儿之杀六畜也。伯，长也。〕</font></font><font size=4px>延年素轻黄霸为人，及比郡为守，</font><font size=4px color="#009090"><font size=4px>〔师古曰：比，接近也，音频二翻。〕</font></font><font size=4px>褒赏反在己前，心内不服。河南界中又有蝗虫，府丞义出行蝗，</font><font size=4px color="#009090"><font size=4px>〔行，下孟翻。〕</font></font><font size=4px>还，见延年。延年曰："此蝗岂凤皇食邪？"义年老，颇悖，</font><font size=4px color="#009090"><font size=4px>〔师古曰：悖，心恶惑也，音布内翻。〕</font></font><font size=4px>素畏延年，恐见中伤。延年本尝与义俱为丞相史，实亲厚之，馈遗之甚厚。</font><font size=4px color="#009090"><font size=4px>〔中，竹仲翻。遗，于季翻。〕</font></font><font size=4px>义愈益恐，自筮，得死卦，忽忽不乐，</font><font size=4px color="#009090"><font size=4px>〔乐，音洛。〕</font></font><font size=4px>取告至长安，</font><font size=4px color="#009090"><font size=4px>〔师古曰：取告，取休假也。〕</font></font><font size=4px>上书言延年罪名十事；已拜奏，因饮药自杀，以明不欺。事下御史丞按验，</font><font size=4px color="#009090"><font size=4px>〔百官表：御史大夫有两丞，秩千石；一曰中丞。下，遐稼翻。〕</font></font><font size=4px>得其语言怨望、诽谤政治数事。十一月，延年坐不道，弃市。

 　　初，延年母从东海来，欲从延年腊；</font><font size=4px color="#009090"><font size=4px>〔风俗通引礼传曰：夏曰嘉平，殷曰清祀，周曰大蜡，汉改曰腊。腊者，猎也，因猎取兽以祭先祖。或曰：新故交接，大祭以报功也。蔡邕独断曰：腊者，岁终大祭，纵吏民宴饮。高堂隆曰：王者各以其行之盛祖，以其终腊。水始于申，盛于子，终于辰，故水行之君以子祖、辰腊。火始于寅，盛于午，终于戌，故火行之君以午祖、戌腊。木始于亥，盛于卯，终于未，故木行之君以卯祖、未腊。金始于巳，盛于酉，终于丑，故金行之君以酉祖、丑腊。土始于未，盛于戌，终于辰，故土行之君以戌祖、辰腊。师古曰：建丑之月为腊祭，因会饮，若今之蜡节也。〕</font></font><font size=4px>到洛阳，适见报囚，</font><font size=4px color="#009090"><font size=4px>〔师古曰：奏报行决也。原父曰：检寻前后，直谓断决囚为报耳，非奏得报也。如今有司书囚罪，长吏判准断，是所谓报也。〕</font></font><font size=4px>母大惊，使</font><span class="h"><font size=4px>【章：甲十五行本"使"作"便"；乙十一行本同；孔本同。】</font></font><font size=4px>止都亭，</font><font size=4px color="#009090"><font size=4px>〔凡郡县皆有都亭，秦法，十里一亭，郡县治所则置都亭。〕</font></font><font size=4px>不肯入府。延年出至都亭谒母，母闭合不见。延年免冠顿首合下，良久，母乃见之，因数责延年：</font><font size=4px color="#009090"><font size=4px>〔数，所具翻。〕</font></font><font size=4px>"幸得备郡守，专治千里，</font><font size=4px color="#009090"><font size=4px>〔守，式又翻。治，直之翻。〕</font></font><font size=4px>不闻仁爱教化，有以全安愚民；顾乘刑罚，多刑杀人，</font><font size=4px color="#009090"><font size=4px>〔师古曰：顾，反也。乘，因也。〕</font></font><font size=4px>欲以立威，岂为民父母意哉！"延年服罪，重顿首谢，</font><font size=4px color="#009090"><font size=4px>〔师古曰：重，音直用翻。〕</font></font><font size=4px>因</font><span class="h"><font size=4px>【章：甲十五行本"因"下有"自"字；乙十一行本同；孔本同。】</font></font><font size=4px>为母御归府舍。</font><font size=4px color="#009090"><font size=4px>〔为，于伪翻；下同。〕</font></font><font size=4px>母毕正腊，</font><font size=4px color="#009090"><font size=4px>〔师古曰：腊及正岁礼毕也。正，音之盈翻。〕</font></font><font size=4px>谓延年曰："天道神明，人不可独杀。</font><font size=4px color="#009090"><font size=4px>〔师古曰：言多杀人者，己亦当死也。〕</font></font><font size=4px>我不意当老见壮子被刑戮也！</font><font size=4px color="#009090"><font size=4px>〔师古曰：言素意不谓如此也。〕</font></font><font size=4px>行矣，去汝东归，扫除墓地耳！"</font><font size=4px color="#009090"><font size=4px>〔师古曰：言待其丧至也。〕</font></font><font size=4px>遂去，归郡，见昆弟、宗人，复为言之。后岁余，果败，东海莫不贤智其母。</font><font size=4px color="#009090"><font size=4px>〔师古曰：称其贤智也。〕</font></font><font size=4px>

 　　匈奴握衍朐鞮单于暴虐，好杀伐，</font><font size=4px color="#009090"><font size=4px>〔好，呼到翻。〕</font></font><font size=4px>国中不附。及太子、左贤王数谗左地贵人，</font><font size=4px color="#009090"><font size=4px>〔左地贵人，谓左谷蠡王以下至左大当户统兵者也。数，所角翻。〕</font></font><font size=4px>左地贵人皆怨。会乌桓击匈奴东边姑夕王，颇得人民，单于怒。姑夕王怨，即与乌禅幕及左地贵人共立稽侯狦为呼韩邪单于，</font><font size=4px color="#009090"><font size=4px>〔狦，先安翻，又所奸翻。〕</font></font><font size=4px>发左地兵四五万人，西击握衍朐鞮单于，至姑且水北。</font><font size=4px color="#009090"><font size=4px>〔师古曰：且，音子余翻。〕</font></font><font size=4px>未战，握衍朐鞮单于兵败走，使人报其弟右贤王曰："匈奴共攻我，若肯发兵助我乎？"</font><font size=4px color="#009090"><font size=4px>〔师古曰：若，汝也；此下亦同。〕</font></font><font size=4px>右贤王曰："若不爱人，杀昆弟、诸贵人。各自死若处，无来污我！"</font><font size=4px color="#009090"><font size=4px>〔师古曰：言于汝所居处自死。污，乌故翻。〕</font></font><font size=4px>握衍朐鞮单于恚，自杀。</font><font size=4px color="#009090"><font size=4px>〔恚，于避翻。〕</font></font><font size=4px>左大且渠都隆奇亡之右贤王所，</font><font size=4px color="#009090"><font size=4px>〔都隆奇，本立握衍朐鞮单于，故亡。且，子余翻。〕</font></font><font size=4px>其民尽降呼韩邪单于。</font><font size=4px color="#009090"><font size=4px>〔降，户江翻。〕</font></font><font size=4px>呼韩</font><span class="h"><font size=4px>【章：甲十五行本"韩"下有"邪"字；乙十一行本同；孔本同。】</font></font><font size=4px>单于归庭；数月，罢兵，使各归故地，乃收其兄呼屠吾斯在民间者，立为左谷蠡王，</font><font size=4px color="#009090"><font size=4px>〔谷，音鹿。蠡，卢奚翻；下同。〕</font></font><font size=4px>使人告右贤贵人，欲令杀右贤王。其冬，都隆奇与右贤王共立日逐王薄胥堂为屠耆单于，发兵数万人东袭呼韩邪单于，呼韩邪单于兵败走。屠耆单于还，以其长子都涂吾西为左谷蠡王，少子姑瞀楼头为右谷蠡王，留居单于庭。</font><font size=4px color="#009090"><font size=4px>〔屠耆使二子守单于庭，而身西还也。师古曰：瞀，音莫构翻。〕</font></font><font size=4px>

 　　五鳳元年（甲子，公元前五七年）

 　　春，正月，上幸甘泉，郊泰畤。</font><font size=4px color="#009090"><font size=4px>〔畤，音止。〕</font></font><font size=4px>

 　　皇太子冠。</font><font size=4px color="#009090"><font size=4px>〔冠，古玩翻。考异曰：按宣纪，太子冠在此年，而荀纪于元康三年。疑二疏去位事已云皇太子冠，至是又重复言之，盖误也。〕</font></font><font size=4px>

 　　秋，七月，</font><span class="h"><font size=4px>【章：甲十五行本无"七月"二字；乙十一行本同。】</font></font><font size=4px>匈奴屠耆单于使先贤掸兄右奥鞬王与乌藉都尉各二万骑屯东方，以备呼韩邪单于。</font><font size=4px color="#009090"><font size=4px>〔掸，音缠，又音田。〕</font></font><font size=4px>是时西方呼揭王来与唯犁当户谋，</font><font size=4px color="#009090"><font size=4px>〔师古曰：揭，音丘例翻。唯，音弋癸翻。〕</font></font><font size=4px>共谗右贤王，言欲自立为单于。屠耆单于杀右贤王父子；后知其冤，复杀唯犁当户，</font><font size=4px color="#009090"><font size=4px>〔复，扶又翻。〕</font></font><font size=4px>于是呼揭王恐，遂畔去，自立为呼揭单于。右奥鞬王闻之，即自立为车犁单于。</font><font size=4px color="#009090"><font size=4px>〔奥，音郁。鞬，居言翻。〕</font></font><font size=4px>乌藉都尉亦自立为乌藉单于。凡五单于。屠耆单于自将兵东击车犁单于，使都隆奇击乌藉。乌藉、车犁皆败，西北走，与呼揭单于兵合为四万人。乌藉、呼揭皆去单于号，</font><font size=4px color="#009090"><font size=4px>〔去，羌吕翻。〕</font></font><font size=4px>共并力尊辅车犁单于。屠耆单于闻之，使左大将，都尉将四万骑分屯东方，以备呼韩邪单于，自将四万骑西击车犁单于。车犁单于败，西北走。屠耆单于即引兵西南留闟敦地。</font><font size=4px color="#009090"><font size=4px>〔师古曰：闟，音蹋。敦，音顿，又音对。〕</font></font><font size=4px>

 　　汉议者多曰："匈奴为害日久，可因其坏乱，举兵灭之。"诏问御史大夫。萧望之对曰："春秋，晋士匄帅师侵齐，闻齐侯卒，引师而还，君子大其不伐丧，</font><font size=4px color="#009090"><font size=4px>〔师古曰：士匄，晋大夫范宣子也。公羊传：襄十九年，齐侯环卒。晋士匄帅师侵齐，至谷，闻齐侯卒，乃还。还者何？善辞也。大其不伐丧也。卒，子恤翻。〕</font></font><font size=4px>以为恩足以服孝子，谊足以动诸侯。前单于慕化乡善，称弟，</font><font size=4px color="#009090"><font size=4px>〔苏林曰：弟，顺也。师古曰：乡，读曰向。弟，音悌。仲冯曰：汉与匈奴尝约为兄弟，此弟直自为弟耳。〕</font></font><font size=4px>遣使请求和亲，海内欣然，夷狄莫不闻。未终奉约，不幸为贼臣所杀；今而伐之，是乘乱而幸灾也，彼必奔走远遁。不以义动，兵恐劳而无功。宜遣使者吊问，辅其微弱，救其灾患；四夷闻之，咸贵中国之仁义。如遂蒙恩得复其位，必称臣服从，此德之盛也。"上从其议。

 　　冬，十有二月，乙酉朔，日有食之。

 　　韩延寿代萧望之为左冯翊。望之闻延寿在东郡时放散官钱千余万，使御史案之。</font><font size=4px color="#009090"><font size=4px>〔师古曰：望之以延寿代己为冯翊，而有能名出己之上，故忌害之，欲陷以罪法。〕</font></font><font size=4px>延寿闻知，即部吏案校望之在冯翊时廪牺官钱，放散百余万。</font><font size=4px color="#009090"><font size=4px>〔左冯翊属官有廪牺令、丞、尉。师古曰：廪，主藏谷；牺，主养牲；皆所以供祭祀也。校，居孝翻。〕</font></font><font size=4px>望之自奏："职在总领天下，闻事不敢不问，而为延寿所拘持。"上由是不直延寿，各令穷竟所考。望之卒无事实。</font><font size=4px color="#009090"><font size=4px>〔卒，子恤翻。〕</font></font><font size=4px>而望之遣御史案东郡者，得其试骑士日</font><span class="h"><font size=4px>【章：甲十五行本"日"下有"车服侍卫"四字；乙十一行本同；孔本同；退斋校同。】</font></font><font size=4px>奢僭逾制；</font><font size=4px color="#009090"><font size=4px>〔师古曰：试骑士，每岁大试也。余谓即都试也。据延寿传：治饰兵车，画龙、虎、朱爵。延寿衣黄纨方领，驾四马，传总，建幢棨，植羽葆，鼓车、歌车。功曹引车，皆驾四马，建棨戟。五骑为伍，分左右部，军假司马、千人持幢旁毂。歌者先居射室，望见延寿车，噭啕楚歌。延寿坐射室，骑吏持戟夹陛列立，骑士从者带弓鞬罗后。令骑士、兵车四面营陈，被甲鞮鍪，居马上，抱弩负兰。又使骑士戏车、弄马、盗骖。所谓奢僭逾制者也。噭，音叫。啕，音他钓翻。〕</font></font><font size=4px>又取官铜物，候月食铸刀剑，</font><span class="h"><font size=4px>【章：甲十五行本无"剑"字；乙十一行本同。】</font></font><font size=4px>效尚方事；</font><font size=4px color="#009090"><font size=4px>〔据刘向传，上令典尚方铸作事。师古注曰：尚方，铸巧作金银之所，若今之中尚署。又汉制尚方主作御刀剑。〕</font></font><font size=4px>及取官钱</font><span class="h"><font size=4px>【章：十五行本"钱"下有"帛"字；乙十一行本同；孔本同；张校同。】</font></font><font size=4px>私假徭使吏；</font><font size=4px color="#009090"><font size=4px>〔师古曰：假，谓顾赁也。〕</font></font><font size=4px>及治饰车甲三百万以上。</font><font size=4px color="#009090"><font size=4px>〔治，直之翻。〕</font></font><font size=4px>延寿竟坐狡猾不道，弃市。吏民数千人送至渭城，老小扶持车毂，争奏酒炙。</font><font size=4px color="#009090"><font size=4px>〔师古曰：奏，进也。炙，之夜翻，燔肉也。〕</font></font><font size=4px>延寿不忍距逆，人人为饮，</font><font size=4px color="#009090"><font size=4px>〔为，于伪翻。〕</font></font><font size=4px>计饮酒石余。使掾、史分谢送者："远苦吏民，延寿死无所恨！"百姓莫不流涕。

 　　五鳳二年（乙丑，公元前五六年）

 　　春，正月，上幸甘泉，郊泰畤。</font><font size=4px color="#009090"><font size=4px>〔考异曰：宣纪云："三月，行幸甘泉。"荀纪作"正月"。按汉制，常以正月郊祀。盖荀悦作纪之时，本犹未误也。又杨恽传曰："行必不至河东矣。"盖时亦幸河东祠后土，史脱之也。〕</font></font><font size=4px>

 　　车骑将军韩增薨。五月，将军许延寿为大司马、车骑大将军。

 　　丞相丙吉年老，上重之。萧望之意常轻吉，上由是不悦。丞相司直奏望之遇丞相礼节倨慢，</font><font size=4px color="#009090"><font size=4px>〔时繁延寿为丞相司直。师古曰：繁，音婆。〕</font></font><font size=4px>又使吏买卖，私所附益凡十万三千，</font><font size=4px color="#009090"><font size=4px>〔师古曰：使其吏为望之家有所买卖，而吏以其私钱增益之，用润望之也。〕</font></font><font size=4px>请逮捕系治。秋，八月，壬午，诏左迁望之为太子太傅；以太子太傅黄霸为御史大夫。

 　　匈奴呼韩邪单于遣其弟右谷蠡王等西袭屠耆单于，屯兵杀略万余人。</font><font size=4px color="#009090"><font size=4px>〔谷蠡，音鹿黎。〕</font></font><font size=4px>屠耆单于闻之，即自将六万骑击呼韩邪单于。屠耆单于兵败，自杀。都隆奇乃与屠耆少子右谷蠡王姑瞀楼头亡归汉。车犁单于东降呼韩邪单于。</font><font size=4px color="#009090"><font size=4px>〔降，户江翻；下同。〕</font></font><font size=4px>冬，十一月，呼韩邪单于左大将乌厉屈与父呼遫累乌厉温敦皆见匈奴乱，率其众数万人降汉；封乌厉屈为新城侯，乌厉温敦为义阳侯。</font><font size=4px color="#009090"><font size=4px>〔师古曰：呼遫累，其官号也。遫，古速字。累，音力追翻。功臣侯表，新城侯食邑于汝南之细阳；义阳侯食邑于南阳之平氏。考异曰：宣纪。"匈奴呼遫累单于帅众来降。"功臣表："信成侯，王定以匈奴乌桓屠蓦单于子左大将军率众降，侯。义阳侯，厉温敦以匈奴呼连累单于率众降，侯。"此即屈与敦也。未尝为单于，或降时自称单于；或纪、表二者误也。〕</font></font><font size=4px>是时李陵子复立乌藉都尉为单于，</font><font size=4px color="#009090"><font size=4px>〔复，扶又翻。〕</font></font><font size=4px>呼韩邪单于捕斩之；遂复都单于庭，然众裁数万人。屠耆单于从弟休旬王自立为闰振单于，在西边；</font><font size=4px color="#009090"><font size=4px>〔从，才用翻。〕</font></font><font size=4px>呼韩邪单于兄左贤王呼屠吾斯亦自立为郅支骨都侯单于，在东边。

 　　光禄勋平通侯杨恽，</font><font size=4px color="#009090"><font size=4px>〔功臣侯表，平通侯食邑于汝南之博阳。〕</font></font><font size=4px>廉洁无私；然伐其行能，</font><font size=4px color="#009090"><font size=4px>〔伐，矜也。行，身所行也。能，才所堪也。行，下孟翻。〕</font></font><font size=4px>又性刻害，好发人阴伏，</font><font size=4px color="#009090"><font size=4px>〔好，呼到翻。〕</font></font><font size=4px>由是多怨于朝廷。与太仆戴长乐相失；</font><font size=4px color="#009090"><font size=4px>〔乐，音洛。〕</font></font><font size=4px>人有上书告长乐罪，长乐疑恽教人告之，亦上书告恽罪曰："恽上书讼韩延寿，郎中丘常谓恽曰：『闻君侯讼韩冯翊，当得活乎？』恽曰：『事何容易，</font><font size=4px color="#009090"><font size=4px>〔易，以豉翻。〕</font></font><font size=4px>胫胫者未必全也！</font><font size=4px color="#009090"><font size=4px>〔师古曰：胫胫，直貌也。胫，下顶翻。〕</font></font><font size=4px>我不能自保，</font><font size=4px color="#009090"><font size=4px>〔师古曰：言我尚不能自保，讼人何以得活。〕</font></font><font size=4px>真人所谓"鼠不容穴，衔窭数"者也。』</font><font size=4px color="#009090"><font size=4px>〔李奇曰：真人，正人也。如淳曰：所以不容穴，正坐衔窭数自妨，故不得入穴也。师古曰：窭数，戴盆器也。以盆盛物戴于头者，则以窭数荐之。今卖白团饼人所用者是也。窭，音其羽翻。数，音山羽翻。〕</font></font><font size=4px>又语长乐曰：</font><font size=4px color="#009090"><font size=4px>〔语，牛倨翻。〕</font></font><font size=4px>『正月以来，天阴不雨，此春秋所记，夏侯君所言。』"</font><font size=4px color="#009090"><font size=4px>〔张晏曰：夏侯胜谏昌邑王曰："天久阴不雨，臣下必有谋上者。"春秋无久阴不雨之异也。汉史记胜所言，故曰春秋所记，谓说春秋灾异耳。师古曰：春秋有不雨事，说者因论久阴，附着之也。张晏谓汉史为春秋，失之矣。〕</font></font><font size=4px>事下廷尉。</font><font size=4px color="#009090"><font size=4px>〔下，遐稼翻。〕</font></font><font size=4px>廷尉定国奏恽怨望，为訞恶言，</font><font size=4px color="#009090"><font size=4px>〔于定国也。訞，与妖同。〕</font></font><font size=4px>大逆不道。上不忍加诛，有诏皆免恽、长乐为庶人。</font><font size=4px color="#009090"><font size=4px>〔考异曰：宣纪："十二月，杨恽坐前为光禄勋有罪，免为庶人。不悔过，怨望，大逆不道，要斩。"荀纪因而用之。恽传："恽与孙会宗书曰：『臣之得罪已三年矣。』又因日食之变，驺马猥佐成上书告恽罪，下狱死。又杨谭称杜延年为御史大夫。按百官表，恽以神爵元年为光禄勋，五年免。戴长乐亦以其年为太仆，五年免。杜延年以五凤三年，六月，辛酉为御史大夫。又按萧望之传："使光禄勋恽策免望之"，其事在今年八月，恽犹为光禄勋。至四年四月，乃有日蚀之变。盖恽以今年十二月免为庶人，至四年乃死。宣纪误也。〕</font></font><font size=4px>

 　　五鳳三年（丙寅，公元前五五年）

 　　春，正月，癸卯，博阳定侯丙吉薨。

 　　班固赞曰：古之制名，必由象类，远取诸物，近取诸身。</font><font size=4px color="#009090"><font size=4px>〔易大传有是言。〕</font></font><font size=4px>故经谓君为元首，臣为股肱，</font><font size=4px color="#009090"><font size=4px>〔师古曰：谓虞书益稷云："元首明哉，股肱良哉"也。〕</font></font><font size=4px>明其一体相待而成也。是故臣相配，古今常道，自然之势也。近观汉相，高祖开基，萧、曹为冠；</font><font size=4px color="#009090"><font size=4px>〔师古曰：名位在众人之上也。余谓此言其相业冠群后耳。冠，古玩翻。〕</font></font><font size=4px>孝宣中兴，丙、魏有声。是时黜陟有序，</font><font size=4px color="#009090"><font size=4px>〔黜，降也。陟，升也。〕</font></font><font size=4px>众职修理，公卿多称其位，</font><font size=4px color="#009090"><font size=4px>〔称，尺证翻。〕</font></font><font size=4px>海内兴于礼让。览其行事，岂虚呼哉！</font><font size=4px color="#009090"><font size=4px>〔师古曰：言君明臣贤，所以致治，非徒然。〕</font></font><font size=4px>

 　　二月，壬辰，黄霸为丞相。霸材长于治民，及为丞相，功名损于治郡。</font><font size=4px color="#009090"><font size=4px>〔治，直之翻。〕</font></font><font size=4px>时京兆尹张敞舍鹖雀飞集丞相府，</font><font size=4px color="#009090"><font size=4px>〔苏林曰：今虎贲所着鹖也。师古曰：苏说非也。此鹖，音芬，字本作鳻，此通用耳。鳻雀大而色青，出羌中，非武贲所着也。武贲鹖者色黑，出上党，以其斗死不止，故用其羽饰武臣首云，今时俗所谓鹖鸡者也；音曷，非此鳻雀也。〕</font></font><font size=4px>霸以为神雀，议欲以闻。敞奏霸曰："窃见丞相请与中二千石、博士杂问郡、国上计长史、守丞为民兴利除害，成大化，</font><font size=4px color="#009090"><font size=4px>〔为，于伪翻。〕</font></font><font size=4px>条其对。有耕者让畔，男女异路，道不拾遗，及举孝子，贞妇者为一辈，先上殿；</font><font size=4px color="#009090"><font size=4px>〔师古曰：丞相所坐屋也。古者屋之高严，通呼为殿，不必宫中也。余据郑玄周礼注，汉司徒府有天子以下大会殿。后汉之司徒府，则前汉之丞相府也。〕</font></font><font size=4px>举而不知其人数者，次之；不为条教者在后。叩头谢丞相，口虽不言，而心欲其为之也。长史、守丞对时，臣敞舍有鹖雀飞止丞相府屋上，丞相以下见者数百人。边吏多知鹖雀者，问之，皆阳不知。丞相图议上奏</font><font size=4px color="#009090"><font size=4px>〔师古曰：图，谋也。〕</font></font><font size=4px>曰：『臣问上计长史、守丞以兴化条，</font><font size=4px color="#009090"><font size=4px>〔师古曰：凡言条者，一一而疏举之，若木条然也。〕</font></font><font size=4px>皇天报下神爵。』后知从臣敞舍来，乃止。郡国吏窃笑丞相仁厚有知略，</font><font size=4px color="#009090"><font size=4px>〔知，与智同。〕</font></font><font size=4px>微信奇怪也。臣敞非敢毁丞相也，诚恐群臣莫白，</font><font size=4px color="#009090"><font size=4px>〔恐群臣莫敢白其事也。〕</font></font><font size=4px>而长史、守丞畏丞相指，归舍法令，各为私教，</font><font size=4px color="#009090"><font size=4px>〔师古曰：舍，废也，读曰舍。〕</font></font><font size=4px>务相增加，浇淳散朴，</font><font size=4px color="#009090"><font size=4px>〔师古曰：不杂为淳，以水浇之则味漓薄。朴，大质也。割之，散也。〕</font></font><font size=4px>并行伪貌，有名亡实，</font><font size=4px color="#009090"><font size=4px>〔亡，古无字通。〕</font></font><font size=4px>倾摇解怠，</font><font size=4px color="#009090"><font size=4px>〔师古曰：解，读曰懈。〕</font></font><font size=4px>甚者为妖。</font><font size=4px color="#009090"><font size=4px>〔妖，于骄翻。〕</font></font><font size=4px>假令京师先行让畔、异路、道不拾遗，其实亡益廉贪、贞淫之行，</font><font size=4px color="#009090"><font size=4px>〔亡，古无字通。行，下孟翻。〕</font></font><font size=4px>而以伪先天下，</font><font size=4px color="#009090"><font size=4px>〔先，悉荐翻。〕</font></font><font size=4px>固未可也。即诸侯先行之，伪声轶于京师，</font><font size=4px color="#009090"><font size=4px>〔师古曰：轶，过也，音逸。〕</font></font><font size=4px>非细事也。汉家承敝通变，造起律令，所以劝善禁奸，条贯详备，不可复加。</font><font size=4px color="#009090"><font size=4px>〔复，扶又翻。〕</font></font><font size=4px>宜令贵臣明饬长史、守丞，</font><font size=4px color="#009090"><font size=4px>〔师古曰：饬，读与敕同。〕</font></font><font size=4px>归告二千石，举三老、孝弟、力田、孝廉、廉吏，务得其人，郡事皆以法令为</font><span class="h"><font size=4px>【章：甲十五行本无"为"字；乙十一行本同；孔本同。】</font></font><font size=4px>检式，</font><font size=4px color="#009090"><font size=4px>〔师古曰：检，局也，音居俭翻。〕</font></font><font size=4px>毋得擅为条教；敢挟诈伪以奸名誉者，必先受戮，</font><font size=4px color="#009090"><font size=4px>〔师古曰：奸，求也，音干。〕</font></font><font size=4px>以正明好恶。"</font><font size=4px color="#009090"><font size=4px>〔好，呼到翻。恶，乌路翻。〕</font></font><font size=4px>天子嘉纳敞言，召上计吏，使侍中临饬，如敞指意。霸甚惭。

 　　又，乐陵侯史高以外属旧恩侍中，贵重，</font><font size=4px color="#009090"><font size=4px>〔乐陵县，属平原郡。师古曰：乐，音来各翻。史高者，帝祖母史良娣兄恭之长子。〕</font></font><font size=4px>霸荐高可太尉。天子使尚书召问霸："太尉官罢久矣。</font><font size=4px color="#009090"><font size=4px>〔尚书，属少府。成帝建始四年，增置为五员。自文帝罢太尉官，至景帝以周亚夫为太尉，寻罢。至武帝，以田蚡为太尉；罢后，不复除授。〕</font></font><font size=4px>夫宣明教化，通达幽隐，使狱无冤刑，邑无盗贼，君之职也。将相之官，朕之任焉。</font><font size=4px color="#009090"><font size=4px>〔师古曰：言欲拜将相，自在朕也。〕</font></font><font size=4px>侍中、乐陵侯高，帷幄近臣，朕之所自亲，</font><font size=4px color="#009090"><font size=4px>〔师古曰：言具知其材质。〕</font></font><font size=4px>君何越职而举之？"</font><font size=4px color="#009090"><font size=4px>〔丞相职，总百官，进贤退不肖。霸荐史高，以为所荐非其人可也，以为越职则非也。盖自武帝以来，丞相之失其职也久矣。〕</font></font><font size=4px>尚书令受丞相对，</font><font size=4px color="#009090"><font size=4px>〔后汉志：尚书令，承秦所置。武帝用宦者更为中书谒者令。成帝用士人，复故，掌凡选署及奏下尚书曹文书众事。帝既使尚书召问霸，故使尚书令受其对也。尚书令、中书令，沈约以为两官。注已见前。〕</font></font><font size=4px>霸免冠谢罪，数日，乃决，</font><font size=4px color="#009090"><font size=4px>〔师古曰：乃得免罪也。〕</font></font><font size=4px>自是后不敢复有所请。</font><font size=4px color="#009090"><font size=4px>〔复，扶又翻。〕</font></font><font size=4px>然自汉兴，言治民吏，以霸为首。</font><font size=4px color="#009090"><font size=4px>〔治，直之翻。〕</font></font><font size=4px>

 　　三月，上幸河东，祠后土。减天下口钱；</font><font size=4px color="#009090"><font size=4px>〔如淳曰：汉仪注：民年七岁至十四出口赋钱，人二十三：二十钱以食天子；其三钱者，武帝加口钱以补车骑马。〕</font></font><font size=4px>赦天下</font><span class="h"><font size=4px>【章：甲十五行本无"天下"二字；乙十一行本同；孔本同。】</font></font><font size=4px>殊死以下。

 　　六月，辛酉，以西河太守杜延年为御史大夫。</font><font size=4px color="#009090"><font size=4px>〔考异曰：荀纪作"辛巳"，百官表作"辛西"。按长历，此月丙午朔，无辛巳。〕</font></font><font size=4px>

 　　置西河、北地属国以处匈奴降者。</font><font size=4px color="#009090"><font size=4px>〔处，昌吕翻。〕</font></font><font size=4px>

 　　广陵厉王胥使巫李女须祝诅上，求为天子。</font><font size=4px color="#009090"><font size=4px>〔师古曰：女须者，巫之名也。祝，职救翻。诅，庄助翻。〕</font></font><font size=4px>事觉，药杀巫及宫人二十余人以绝口。公卿请诛胥。

 　　五鳳四年（丁卯，公元前五四年）

 　　春，胥自杀。

 　　匈奴单于称臣，遣弟右</font><span class="h"><font size=4px>【章：甲十五行本无"右"字；乙十一行本同；孔本同。】</font></font><font size=4px>谷蠡王入侍。</font><font size=4px color="#009090"><font size=4px>〔考异曰：按匈奴传："呼韩邪称臣，即遗铢娄渠堂入侍，"事在明年。时匈奴有三单于，不知此单于为谁也。余按通鉴据班纪而书此事，又参考匈奴传以明其异。〕</font></font><font size=4px>以边塞亡寇，</font><font size=4px color="#009090"><font size=4px>〔亡，古无字通。〕</font></font><font size=4px>减戍卒什二。

 　　大司农中丞耿寿昌奏言："岁数丰穰，谷贱，农人少利。</font><font size=4px color="#009090"><font size=4px>〔时谷石五钱，所谓谷贱伤农者。数，所角翻。少，诗沼翻。〕</font></font><font size=4px>故事：岁漕关东谷四百万斛以给京师，用卒六万人。直籴三辅、弘农、河东、上党、太原郡谷，足供京师，可以省关东漕卒过半。"上从其计。寿昌又白："令边郡皆筑仓，以谷贱增其贾而籴，</font><span class="h"><font size=4px>【章：甲十五行本"籴"下有"以利农"三字；乙十一行本同；孔本同；张校同；退斋校同。】</font></font><font size=4px>谷贵时减贾而粜，</font><font size=4px color="#009090"><font size=4px>〔贾，读曰价。〕</font></font><font size=4px>名曰常平仓。"</font><font size=4px color="#009090"><font size=4px>〔常平仓始此。〕</font></font><font size=4px>民便之。上乃下诏赐寿昌爵关内侯。

 　　夏，四月，辛丑朔，日有食之。

 　　杨恽既失爵位，家居治产业，以财自娱。其友人安定太守西河孙会宗与恽书，谏戒之，为言"大臣废退，当阖门惶惧，为可怜之意；</font><font size=4px color="#009090"><font size=4px>〔师古曰：阖，闭也。为，于伪翻。〕</font></font><font size=4px>不当治产业，通宾客，有称誉。"</font><font size=4px color="#009090"><font size=4px>〔治，直之翻。〕</font></font><font size=4px>恽，宰相子，</font><font size=4px color="#009090"><font size=4px>〔恽，宰相杨敞之子也。〕</font></font><font size=4px>有材能，少显朝廷，</font><font size=4px color="#009090"><font size=4px>〔少，诗照翻。〕</font></font><font size=4px>一朝以暗昧语言见废，</font><font size=4px color="#009090"><font size=4px>〔暗，与暗同。〕</font></font><font size=4px>内怀不服，报会宗书曰："窃自思念，过已大矣，行已亏矣，</font><font size=4px color="#009090"><font size=4px>〔行，下孟翻。〕</font></font><font size=4px>常为农夫以没世矣，是故身率妻子，戮力耕桑，不意当复用此为讥议也！</font><font size=4px color="#009090"><font size=4px>〔复，扶又翻。〕</font></font><font size=4px>夫人情所不能止者，圣人弗禁；故君、父至尊、亲，送其终也，有时而既。</font><font size=4px color="#009090"><font size=4px>〔师古曰：君至尊，父至亲。张晏曰：丧不过三年；臣见放逐，降居三月复初。师古曰：既，已也。原父曰：恽但云送终三年，本不及放逐三月也。余谓恽之此言，实因废弃而有怨望之意。〕</font></font><font size=4px>臣之得罪，已三年矣，田家作苦，岁时伏腊，</font><font size=4px color="#009090"><font size=4px>〔作苦，谓耕作劳苦也。史记：秦作伏祠，改蜡曰腊。释名曰：伏者，金气伏藏之日也。金畏火，故三伏皆庚日。历忌曰：四时代谢，皆以相生。至于立秋，以金代火。金畏火，故庚日必伏。毛晃曰：夏有三伏，冬有腊，故称岁时伏腊。〕</font></font><font size=4px>烹羊，炮羔，</font><font size=4px color="#009090"><font size=4px>〔师古曰：炮羔，炙肉也，即今所谓爊也。余按羊子曰羔，未离乳者也；其肉嫩美。炮，音步交翻。〕</font></font><font size=4px>斗酒自劳，</font><font size=4px color="#009090"><font size=4px>〔劳，音来到翻。〕</font></font><font size=4px>酒后耳热，仰天拊缶而呼乌乌，</font><font size=4px color="#009090"><font size=4px>〔应劭曰：缶，瓦器也；秦人击之节歌。师古曰：缶，即今之盆类也。李斯上秦王书云："击瓮，叩缶，弹筝，搏髀而歌呼乌乌快耳者，真秦声也。"是关中旧有此曲。〕</font></font><font size=4px>其诗曰：『田彼南山，芜秽不治；种一顷豆，落而为萁。</font><font size=4px color="#009090"><font size=4px>〔治里曰田，音堂练翻。诗云：无田甫田。张晏曰：山高而在阳，人君之象也。芜秽不治，言朝廷之荒乱也。一顷，百亩；以喻百官也。言豆贞实之物，当在囷仓，零落在野，喻己见放弃也。萁，曲而不直，言朝臣皆谄谀也。师古曰：萁，豆茎也，音基。治，直之翻。〕</font></font><font size=4px>人生行乐耳，</font><font size=4px color="#009090"><font size=4px>〔乐，音洛。〕</font></font><font size=4px>须富贵何时！』</font><font size=4px color="#009090"><font size=4px>〔师古曰：须，待也。〕</font></font><font size=4px>诚荒淫无度，不知其不可也。"</font><font size=4px color="#009090"><font size=4px>〔师古曰：自谓为可也。〕</font></font><font size=4px>又恽兄子安平侯谭</font><font size=4px color="#009090"><font size=4px>〔恽兄忠，袭父敞爵。安平侯忠卒，谭嗣。〕</font></font><font size=4px>谓恽曰："侯罪薄，又有功，</font><font size=4px color="#009090"><font size=4px>〔谓恽有发霍氏谋反之功也。〕</font></font><font size=4px>且复用！"</font><font size=4px color="#009090"><font size=4px>〔复，扶又翻。〕</font></font><font size=4px>恽曰："有功何益！县官不足为尽力。"</font><font size=4px color="#009090"><font size=4px>〔为，于伪翻。〕</font></font><font size=4px>谭曰："县官实然。盖司隶、韩冯翊皆尽力吏也，俱坐事诛。"</font><font size=4px color="#009090"><font size=4px>〔盖司隶事见上卷神爵二年。韩冯翊事见上元年。盖，古盍翻。〕</font></font><font size=4px>会有日食之变，驺马猥佐成上书告"恽骄奢，不悔过。</font><font size=4px color="#009090"><font size=4px>〔如淳曰：驺马，以给驺使乘之；佐，主猥马吏也，有史有佐，名成也。〕</font></font><font size=4px>日食之咎，此人所致。"章下廷尉，按验，得所多会宗书，帝见而恶之。</font><font size=4px color="#009090"><font size=4px>〔下，遐稼翻。予，读曰与。恶，乌路翻。〕</font></font><font size=4px>廷尉当恽大逆无道，要斩；</font><font size=4px color="#009090"><font size=4px>〔师古曰：当，谓处断其罪。要，与腰同。〕</font></font><font size=4px>妻子徙酒泉郡；谭坐免为庶人，诸在位与恽厚善者，未央卫尉韦玄成及孙会宗等，皆免官。

 　　臣光曰：以孝宣之明，魏相、丙吉为丞相，于定国为廷尉，而赵、盖、韩、杨之死皆不厌众心，</font><font size=4px color="#009090"><font size=4px>〔厌，于赡翻，满也。〕</font></font><font size=4px></font><span class="h"><font size=4px>【章：甲十五行本"心"下有"惜哉"二字；乙十一行本同；孔本同；张校同；退斋校同。】</font></font><font size=4px>其为善政之累大矣！</font><font size=4px color="#009090"><font size=4px>〔累，力瑞翻。〕</font></font><font size=4px>周官司寇之法，有议贤、议能，</font><font size=4px color="#009090"><font size=4px>〔周官：小司寇之职，以八辟丽邦法，附刑罚，三曰议贤之辟，四曰议能之辟。郑玄注曰：贤，谓有德行者。能，谓有道艺者。郑众曰：若今时廉吏有罪先请，是也。〕</font></font><font size=4px>若广汉、延寿之治民，可不谓能乎！</font><font size=4px color="#009090"><font size=4px>〔治，直之翻。〕</font></font><font size=4px>宽饶、恽之刚直，可不谓贤乎！然则虽有死罪，犹将宥之，况罪不足以死乎！扬子以韩冯翊之愬萧为臣之自失。</font><font size=4px color="#009090"><font size=4px>〔扬子：或问臣之自失，曰：韩冯翊之愬萧，赵京兆之犯魏。〕</font></font><font size=4px>夫所以使延寿犯上者，望之激之也。上不之察，而延寿独蒙其辜，不亦甚哉！

 　　匈奴闰振单于率其众东击郅支单于。郅支与战，杀之，并其兵；遂进攻呼韩邪。呼韩邪兵败走，郅支都单于庭。</font><font size=4px color="#009090"><font size=4px>〔郅支忘呼韩邪树立之恩，以兄弟而寻干戈，为汉所诛，宜矣。〕</font></font><font size=4px>

 　　甘露元年（戊辰、前五三年）</font><font size=4px color="#009090"><font size=4px>〔以甘露降纪元。说文：露，润泽也。五经通义：和气津凝为露也。蔡邕月令曰：露者，阴之液也。〕</font></font><font size=4px>

 　　春，正月，行幸甘泉，郊泰畤。

 　　杨恽之诛也，公卿奏京兆尹张敞，恽之党友，不宜处位。</font><font size=4px color="#009090"><font size=4px>〔处，昌吕翻。〕</font></font><font size=4px>上惜敞材，独寝其奏，不下。</font><font size=4px color="#009090"><font size=4px>〔师古曰：天子惜敞，故留所奏事不出。下，遐稼翻。〕</font></font><font size=4px>敝使掾絮舜有所案验，</font><font size=4px color="#009090"><font size=4px>〔李奇曰：絮，音挐。师古曰：絮，姓也，音女居翻，又音人余翻。舜，其名。〕</font></font><font size=4px>舜私归其家曰："五日京兆耳，</font><font size=4px color="#009090"><font size=4px>〔舜以敝被奏当免，在位不久也。〕</font></font><font size=4px>安能复案事！"</font><font size=4px color="#009090"><font size=4px>〔复，扶又翻。〕</font></font><font size=4px>敞闻舜语，即部吏收舜系狱，昼夜验治，竟致其死事。</font><font size=4px color="#009090"><font size=4px>〔罪不至死，而以事致之，所谓文致也。治，直之翻。〕</font></font><font size=4px>舜当出死，敞使主簿持教告舜曰："五日京兆竟何如？冬月已尽，延命乎？"</font><font size=4px color="#009090"><font size=4px>〔主簿，处郡合下，主文簿，因以名官。师古曰：言汝不欲望延汝命乎！〕</font></font><font size=4px>乃弃舜市。会立春，行冤狱使者出，</font><font size=4px color="#009090"><font size=4px>〔行，下孟翻。〕</font></font><font size=4px>舜家载尸并编敞教，</font><font size=4px color="#009090"><font size=4px>〔师古曰：编，联也；联之于章前也。〕</font></font><font size=4px>自信使者。使者奏敞贼杀不辜。上欲令敞得自便，</font><font size=4px color="#009090"><font size=4px>〔师古曰：从轻法以免也。〕</font></font><font size=4px>即先下敞前坐杨恽奏，免为庶人。</font><font size=4px color="#009090"><font size=4px>〔下，遐稼翻。〕</font></font><font size=4px>敞诣阙上印绶，</font><font size=4px color="#009090"><font size=4px>〔上，时掌翻。〕</font></font><font size=4px>便从阙下亡命。</font><font size=4px color="#009090"><font size=4px>〔此即令之得自便也。师古曰：亡命，不还其本县邑也。贤曰：命，名也。谓脱其名籍而逃亡。〕</font></font><font size=4px>数月，京师吏民解弛，</font><font size=4px color="#009090"><font size=4px>〔师古曰：弛，放也。解，读曰懈，或如字。〕</font></font><font size=4px>枹鼓数起，</font><font size=4px color="#009090"><font size=4px>〔盗贼多也。枹，音肤。数，所角翻；下同。〕</font></font><font size=4px>而冀州部中有大贼，天子思敞功效，使使者即家在所召敞。</font><font size=4px color="#009090"><font size=4px>〔师古曰：就其所居处而召之。〕</font></font><font size=4px>敞身被重劾，</font><font size=4px color="#009090"><font size=4px>〔师古曰：谓前有贼杀不辜之事。劾，户概翻；下同。〕</font></font><font size=4px>及使者至，妻子家室皆泣</font><span class="h"><font size=4px>【章：甲十五行本"泣"下有"惶惧"二字；乙十一行本同；孔本同；张校同；退斋校同。】</font></font><font size=4px>而敞独笑曰："吾身亡命为民，郡吏当就捕。今使者来，此天子欲用我也。"装随使者，</font><font size=4px color="#009090"><font size=4px>〔治行装而随使者也。〕</font></font><font size=4px>诣公车上书曰："臣前幸得备位列卿，待罪京兆，</font><font size=4px color="#009090"><font size=4px>〔西都之制，为三辅者列于九卿。待罪者，谦言也。谓身居其官而于称职，则将有瘝旷之罪，故谓居职为待罪。西都之臣率有是言。〕</font></font><font size=4px>坐杀掾絮舜。舜本臣敞素所厚吏，数蒙恩贷；</font><font size=4px color="#009090"><font size=4px>〔师古曰：贷，音土带翻。宥罪有贷。〕</font></font><font size=4px>以臣有章劾当免，受记考事，</font><font size=4px color="#009090"><font size=4px>〔师古曰：记，书也；若今之州县为符教也。〕</font></font><font size=4px>便归卧家，谓臣五日京兆。背恩忘义，</font><font size=4px color="#009090"><font size=4px>〔背，蒲妹翻。〕</font></font><font size=4px>伤薄俗化。臣窃以舜无状，枉法以诛之。臣敞贼杀不辜，鞠狱故不直，虽伏明法，死无所恨！"天子引见敞，</font><font size=4px color="#009090"><font size=4px>〔见，贤遍翻。〕</font></font><font size=4px>拜为冀州刺史。</font><font size=4px color="#009090"><font size=4px>〔冀州部魏郡、巨鹿、常山、清河等郡；广平、真定、中山、信都、河间等国。考异曰：荀纪载于五凤二年，因杨恽事，并致此误也。百官表："敞以神爵元年为京兆尹，八年免。"敞传云："为京兆九岁免。"〕</font></font><font size=4px>敞到部，盗贼屏迹。</font><font size=4px color="#009090"><font size=4px>〔屏，必郢翻。〕</font></font><font size=4px>

 　　皇太子柔仁好儒，见上所用多文法吏，以刑绳下，常</font><span class="h"><font size=4px>【章：甲十五行本"常"作"尝"；乙十一行本同。】</font></font><font size=4px>侍燕从容:"陛下持刑太深，宜用儒生。"</font><font size=4px color="#009090"><font size=4px>〔好，呼到翻；下同。从，千容翻。〕</font></font><font size=4px>帝作色曰：</font><font size=4px color="#009090"><font size=4px>〔师古曰：作，动也。意怒故动色。〕</font></font><font size=4px>"汉家自有制度，本以霸王道杂之；柰何纯任德教，用周政乎！</font><font size=4px color="#009090"><font size=4px>〔师古曰：姬周之政。〕</font></font><font size=4px>且俗儒不达时宜，</font><font size=4px color="#009090"><font size=4px>〔风俗通曰：儒者，区也，言其区别古今。居则翫圣哲之辞，动则行典籍之道，稽先王之制，立当时之事，此通儒也。若能纳而不能出，能言而不能行，讲诵而已，无能往来，此俗儒也。〕</font></font><font size=4px>好是古非今，使人眩于名实，</font><font size=4px color="#009090"><font size=4px>〔师古曰：眩，乱视也，音胡眄翻。〕</font></font><font size=4px>不知所守，何足委任！"乃叹曰："乱我家者太子也！"

 　　臣光曰：王霸无异道。昔三代之隆，礼乐、征伐自天子出，则谓之王。天子微弱不能治诸侯，诸侯有能率其与同讨不庭以尊王室者，则谓之霸。</font><font size=4px color="#009090"><font size=4px>〔庭，直也。不庭，不直也。一说以诸侯不朝为不庭。治，直之翻。〕</font></font><font size=4px>其所以行之也，皆本仁祖义，任贤使能，赏善罚恶，禁暴诛乱；顾名位有尊卑，德泽有深浅，功业有巨细，政令有广狭耳，非若白黑、甘苦之相反也。汉之所以不能复三代之治者，由人主之不为，非先王之道不可复行于后世也。</font><font size=4px color="#009090"><font size=4px>〔复，扶又翻。〕</font></font><font size=4px>夫儒有君子，有小人。</font><font size=4px color="#009090"><font size=4px>〔论语：孔子谓子夏曰：汝为君子儒，毋为小人儒。谢显道为之说曰：志于义则大，是以谓之君子；忘于利则小，是以谓之小人。〕</font></font><font size=4px>彼俗儒者，诚不足与为治也，</font><font size=4px color="#009090"><font size=4px>〔治，直吏翻；下同。〕</font></font><font size=4px>独不可求真儒而用之乎！稷、契、皋陶、伯益、伊尹、周公、孔子，皆大儒也，</font><font size=4px color="#009090"><font size=4px>〔契，息列翻。陶，音遥。〕</font></font><font size=4px>使汉得而用之，功烈岂若是而止邪！孝宣谓太子懦而不立，暗于治体，必乱我家，则可矣；乃曰王道不可行，儒者不可用，岂不过哉！非</font><span class="h"><font size=4px>【章：甲十五行本"过"下有"甚矣"二字；乙十一行本同；孔本同。甲十五行本"非"上有"殆"字；乙十一行本同；孔本同。】</font></font><font size=4px>所以训示子孙，垂法将来者也。

 　　淮阳宪王好法律，</font><font size=4px color="#009090"><font size=4px>〔淮阳王钦，上次子也。好，呼到翻。〕</font></font><font size=4px>聪达有材；王母张倢伃尤幸。</font><font size=4px color="#009090"><font size=4px>〔倢伃，音接予。〕</font></font><font size=4px>上由是疏太子而爱淮阳宪王，数嗟叹宪王曰："真我子也！"常有意欲立宪王，然用太子起于微细，上少依倚许氏，</font><font size=4px color="#009090"><font size=4px>〔疏，读曰疎。数，所角翻。少，诗照翻。依倚许氏事见二十四卷昭帝元平元年。〕</font></font><font size=4px>及即位而许后以杀死，</font><font size=4px color="#009090"><font size=4px>〔事见二十四卷本始三年。〕</font></font><font size=4px>故弗忍也。久之，上拜韦玄成为淮阳中尉，以玄成尝让爵于兄，</font><font size=4px color="#009090"><font size=4px>〔事见二十五卷元康四年。〕</font></font><font size=4px>欲以感谕宪王；由是太子遂安。

 　　匈奴呼韩邪单于之败也，左伊秩訾王为呼韩邪计，</font><font size=4px color="#009090"><font size=4px>〔师古曰：訾，音子移翻。〕</font></font><font size=4px>劝令称臣入朝事汉，从汉求助，如此，匈奴乃定。呼韩邪问诸大臣，皆曰："不可。匈奴之俗，本上气力而下服役，</font><font size=4px color="#009090"><font size=4px>〔师古曰：以服役于人为下。〕</font></font><font size=4px>以马上战斗 为国，故有威名于百蛮。战死，壮士所有也。</font><font size=4px color="#009090"><font size=4px>〔师古曰：言人皆有此事耳。余谓壮士健鬭则战死，乃本分必有之事。〕</font></font><font size=4px>今兄弟争国，不在兄则在弟，</font><font size=4px color="#009090"><font size=4px>〔郅支，兄也。呼韩邪，弟也。〕</font></font><font size=4px>虽死犹有威名，子孙常长诸国。</font><font size=4px color="#009090"><font size=4px>〔师古曰：为诸国之长帅也。长，知两翻；下同。〕</font></font><font size=4px>汉虽强，犹不能兼并匈奴；柰何乱先古之制，臣事于汉，卑辱先单于，</font><font size=4px color="#009090"><font size=4px>〔师古曰：言忝辱之，更令卑下也。余谓此言先单于与汉争为长雄，而今单于臣事之，是卑辱先单于于地下也。〕</font></font><font size=4px>为诸国所笑！虽如是而安，何以复长百蛮！"</font><font size=4px color="#009090"><font size=4px>〔复，扶又翻。〕</font></font><font size=4px>左伊秩訾曰："不然，强弱有时。今汉方盛，乌孙城郭诸国皆为臣妾。自且鞮侯单于以来，匈奴日削，不能取复，</font><font size=4px color="#009090"><font size=4px>〔且鞮侯单于，呼韩邪之曾祖也。复，报也。且，子余翻。〕</font></font><font size=4px>虽屈强于此，</font><font size=4px color="#009090"><font size=4px>〔师古曰：屈，音其勿翻。〕</font></font><font size=4px>未尝一日安也。今事汉则安存，不事则危亡，计何以过此！"诸大人相难久之。</font><font size=4px color="#009090"><font size=4px>〔难，乃旦翻。〕</font></font><font size=4px>呼韩邪从其计，</font><font size=4px color="#009090"><font size=4px>〔从左伊秩訾王之计也。〕</font></font><font size=4px>引众南近塞，</font><font size=4px color="#009090"><font size=4px>〔近，其靳翻。〕</font></font><font size=4px>遣子右贤王铢娄渠堂入侍。</font><font size=4px color="#009090"><font size=4px>〔师古曰：铢，音殊。娄，音力于翻。〕</font></font><font size=4px>郅支单于亦遣子右大将驹于利受入侍。

 　　二月，丁巳，乐成敬侯许延寿薨。</font><font size=4px color="#009090"><font size=4px>〔恩泽侯表，乐成侯食邑于南阳之平氏。〕</font></font><font size=4px>

 　　夏，四月，黄龙见新丰。</font><font size=4px color="#009090"><font size=4px>〔见，贤遍翻。〕</font></font><font size=4px>

 　　丙申，太上皇庙火；甲辰，孝文庙火；上素服五日。

 　　乌孙狂王复尚楚主解忧，</font><font size=4px color="#009090"><font size=4px>〔复，扶又翻。〕</font></font><font size=4px>生一男鸱靡，不与主和；又暴恶失众。汉使卫司马魏和意、副侯任昌至乌孙。</font><font size=4px color="#009090"><font size=4px>〔侯，卫侯也；为和意之副。任，音壬。〕</font></font><font size=4px>公主言："狂王为乌孙所患苦，易诛也。"</font><font size=4px color="#009090"><font size=4px>〔易，以豉翻。〕</font></font><font size=4px>遂谋置酒，使士拔剑击之。剑旁下，</font><font size=4px color="#009090"><font size=4px>〔师古曰：不正下也。〕</font></font><font size=4px>狂王伤，上马驰去。其子细沈瘦会兵围和意、昌及公主于赤谷城；</font><font size=4px color="#009090"><font size=4px>〔师古曰：瘦，音搜。赤谷城，乌孙国都，去长安八千九百里。〕</font></font><font size=4px>数月，都护郑吉发诸国兵救之，乃解去。汉遣中郎将张遵持医药治狂王，赐金帛；</font><font size=4px color="#009090"><font size=4px>〔治，直之翻。〕</font></font><font size=4px>因收和意、昌系琐，</font><font size=4px color="#009090"><font size=4px>〔系琐，即今云锁索也。〕</font></font><font size=4px>从尉犁槛车至长安，斩之。

 　　初，肥王翁归靡胡妇子乌就屠，狂王伤时，惊，与诸翎侯俱去，居北山中，</font><font size=4px color="#009090"><font size=4px>〔其山在乌孙之北也。翎，与翕同，音许及翻。〕</font></font><font size=4px>扬言母家匈奴兵来，故众归之；后遂袭杀狂王，自立为昆弥。是岁，汉遣破羌将军辛武贤将兵万五千人至敦煌，通渠积谷，欲以讨之。</font><font size=4px color="#009090"><font size=4px>〔时立表穿渠于卑鞮侯井以西。孟康曰：大井六，通渠也。下流涌出在白龙堆东土山下。敦，徒门翻。〕</font></font><font size=4px>

 　　初，楚主侍者冯嫽，</font><font size=4px color="#009090"><font size=4px>〔师古曰：嫽，音了。嫽者，慧也，故以为名。〕</font></font><font size=4px>能史书，</font><font size=4px color="#009090"><font size=4px>〔史，吏也。犹言吏书也。〕</font></font><font size=4px>习事，</font><font size=4px color="#009090"><font size=4px>〔内习汉事，外习西域诸国事也。〕</font></font><font size=4px>尝持汉节为公主使，</font><font size=4px color="#009090"><font size=4px>〔使，疏吏翻。〕</font></font><font size=4px>城郭诸国敬信之，号曰冯夫人，为乌孙右大将妻。</font><font size=4px color="#009090"><font size=4px>〔乌孙国官，相大禄之下有左、右大将二人，盖贵入也。〕</font></font><font size=4px>右大将与乌就屠相爱，都护郑吉使冯夫人说乌就屠，</font><font size=4px color="#009090"><font size=4px>〔说，输芮翻。〕</font></font><font size=4px>以汉兵方出，必见灭，不如降。乌就屠恐，曰："愿得小号以自处！"</font><font size=4px color="#009090"><font size=4px>〔处，昌吕翻。〕</font></font><font size=4px>帝征冯夫人，自问状；</font><font size=4px color="#009090"><font size=4px>〔即此事与数诏问赵充国事参而观之，通鉴所纪一千三百余年间，明审之君，一人而已。〕</font></font><font size=4px>遣谒者竺次、期门甘延寿为副，送冯夫人。冯夫人锦车持节，</font><font size=4px color="#009090"><font size=4px>〔应劭曰：锦车，以锦衣车也。〕</font></font><font size=4px>诏乌就屠诣长罗侯赤谷城，立元贵靡为大昆弥，</font><font size=4px color="#009090"><font size=4px>〔元贵靡，肥王翁归靡嫡长男，楚主解忧所生也。事始上卷神爵二年。〕</font></font><font size=4px>乌就屠为小昆弥，皆赐印绶。破羌将军不出塞，还。后乌孙屠不尽归翎侯人</font><span class="h"><font size=4px>【章：甲十五行本"归"下有"诸"字；"人"作"民"；乙十一行本同；孔本同。】</font></font><font size=4px>众，汉复遣长罗侯将三校屯赤谷，因为分别</font><span class="h"><font size=4px>【章：甲十五行本"别"下有"其"字；乙十一行本同；孔本同。】</font></font><font size=4px>人民地界，</font><font size=4px color="#009090"><font size=4px>〔复，扶又翻。校，户教翻。别，彼列翻。〕</font></font><font size=4px>大昆弥户六万余，小昆弥户四万余；然众心皆附小昆弥。</font><font size=4px color="#009090"><font size=4px>〔为汉以两昆弥忧劳张本。〕</font></font><font size=4px>

 　　甘露二年（己巳，公元前五二年）

 　　春，正月，立皇子嚣为定陶王。</font><font size=4px color="#009090"><font size=4px>〔考异曰：诸侯王表，"十月乙亥立，"今据宣纪。〕</font></font><font size=4px>

 　　诏赦天下，减民算三十。</font><font size=4px color="#009090"><font size=4px>〔师古曰：一算减钱三十也。汉律，人出一算，算百二十钱。〕</font></font><font size=4px>

 　　珠厓郡反。夏，四月，遣护军都尉张禄将兵击之。</font><font size=4px color="#009090"><font size=4px>〔百官表：护军都尉，秦官；武帝元狩四年属大司马。〕</font></font><font size=4px>

 　　杜延年以老病免。五月，己丑，廷尉于定国为御史大夫。

 　　秋，七</font><span class="h"><font size=4px>【章：甲十五行本"七"作"九"；乙十一行本同；孔本同；退斋校同。】</font></font><font size=4px>月，立皇子宇为东平王。

 　　冬，十二月，上行幸萯阳宫、属玉观。</font><font size=4px color="#009090"><font size=4px>〔应劭曰：萯阳宫在鄠，秦文王所起。伏俨曰：在扶风。李斐曰：萯，音倍。师古曰：应说、李音是也。服虔曰：属玉观，以玉饰，因名焉，在扶风。李奇曰：属玉，音鷟鸑。其上有此鸟，因以为名。晋灼曰：属玉，水鸟，似〈交鳥〉〈青鳥〉，以名观也。师古曰：晋说是也。属，音之欲翻。观，工玩翻。〕</font></font><font size=4px>

 　　是岁，营平壮武侯赵充国薨。</font><font size=4px color="#009090"><font size=4px>〔恩泽侯表：营平侯，食邑于济南。夫以赵充国之贤之功，而班史列之恩泽侯者，以其初封以定策功也。如卫青、霍去病本以破匈奴功封，而班史亦列于恩泽侯，以其由卫思后戚属得进也。班史书法，犹有古史官典刑，后之为史者不复知此矣。〕</font></font><font size=4px>先是，充国以老乞骸骨，赐安车、驷马、黄金，罢就弟。</font><font size=4px color="#009090"><font size=4px>〔先，悉荐翻。弟，与第同。〕</font></font><font size=4px>朝廷每有四夷大议，常与参兵谋、</font><font size=4px color="#009090"><font size=4px>〔师古曰：与读曰豫。〕</font></font><font size=4px>问筹策焉。

 　　匈奴呼韩邪单于款五原塞，</font><font size=4px color="#009090"><font size=4px>〔师古曰：款，叩也。按班志，汉五原郡即秦九原郡，治稒阳；别有五原县。宋白曰：汉五原故城，在今胜州榆林县界。〕</font></font><font size=4px>愿奉国珍，朝三年正月。</font><font size=4px color="#009090"><font size=4px>〔师古曰：欲于甘露三年正月行朝礼。朝，直遥翻。〕</font></font><font size=4px>诏有司议其仪。丞相、御史曰："圣王之制，先京师而后诸夏，先诸夏而后夷狄。匈奴单于朝贺，其礼仪宜如诸侯王，位次在下。"</font><font size=4px color="#009090"><font size=4px>〔此议犹依傍成周盛时朝诸侯之制。先、后，皆去声。〕</font></font><font size=4px>太子太傅萧望之以为："单于非正朔所加，</font><font size=4px color="#009090"><font size=4px>〔言班历所不及也。〕</font></font><font size=4px>故称敌国，宜待以不臣之礼，位在诸侯王上。外夷稽首称藩，中国让而不臣，此则羁縻之谊，谦亨之福也。</font><font size=4px color="#009090"><font size=4px>〔望之此议，取春秋传王者不治夷狄之意。马络曰羁，牛靷曰縻。言其在荒服，待之若马牛然，取羁縻不绝而已。师古曰：易谦卦之辞曰：谦，亨，天道下济而光明，地道卑而上行。言谦之为德，无所不通也。亨，火庚翻。〕</font></font><font size=4px>书曰：『戎狄荒服』，</font><font size=4px color="#009090"><font size=4px>〔师古曰：逸书也。余谓此语，或者伏生之书有之，今国语犹载此言。〕</font></font><font size=4px>言其来服荒忽亡常。</font><font size=4px color="#009090"><font size=4px>〔亡，古无字通。〕</font></font><font size=4px>如使匈奴后嗣卒有鸟窜鼠伏，阙于朝享，</font><font size=4px color="#009090"><font size=4px>〔朝，朝见也。享，供时享也。享，献也。古者诸侯见于天子，必以所贡助祭于庙。孝经所谓"四海之内，各以其职来祭"者也。卒，读曰猝；师古子恤翻。〕</font></font><font size=4px>不为畔臣，</font><font size=4px color="#009090"><font size=4px>〔师古曰：卒，终也。谓本以客礼待之；若后不来，非叛臣。〕</font></font><font size=4px>万世之长策也。"天子采之，下诏曰："匈奴单于称北蕃，朝正朔。</font><font size=4px color="#009090"><font size=4px>〔谓朝明年正月朔也。〕</font></font><font size=4px>朕之不德，不能弘覆。</font><font size=4px color="#009090"><font size=4px>〔覆，敷救翻。〕</font></font><font size=4px>其以客礼待之，令单于位在诸侯王上，赞谒称臣而不名。"

 　　荀悦论曰：春秋之义，王者无外，欲一于天下也。</font><font size=4px color="#009090"><font size=4px>〔春秋之义，王者无外，故天王有入无出，大夫出不言奔，欲一乎天下也。〕</font></font><font size=4px>戎狄道里辽远，人迹介绝，故正朔不及，礼教不加，非尊之也，其势然也。诗云："自彼氐、羌，莫敢不来王。"</font><font size=4px color="#009090"><font size=4px>〔商颂殷武之诗也。〕</font></font><font size=4px>故要、荒之君必奉王贡；若不供职，则有辞让号令加焉，</font><font size=4px color="#009090"><font size=4px>〔国语：祭公谋父曰："蛮夷要服，戎狄荒服。要服者贡，荒服者王。有不贡则修名，有不王则修德。于是让不贡，告不王。于是有威让之令，有文告之辞。"要，一遥翻。〕</font></font><font size=4px>非敌国之谓也。望之欲待以不臣之礼，加之王公之上，僭度失序，以乱天常，非礼也！若以权时之宜，则异论矣。

 　　诏遣车骑都尉韩昌迎单于，发所过七郡二千骑为陈道上。</font><font size=4px color="#009090"><font size=4px>〔按汉书"郡"下又有"郡"字。师古注曰：所过之郡，每为发兵陈列于道，以为宠卫也。七郡，谓过五原、朔方，西河、上郡、北地、冯翊而后至长安也。为，于伪翻。〕</font></font><font size=4px>

 　　甘露三年（庚午，公元前五一年）

 　　春，正月，上行幸甘泉，郊泰畤。

 　　匈奴呼韩邪单于来朝，赞谒称藩臣而不名；赐以冠带、衣裳，黄金玺、盭绶，</font><font size=4px color="#009090"><font size=4px>〔白虎通：衣者，隐也；裳者，障也；所以隐形自障蔽也。玺，斯氏翻。绶，音受。师古曰：盭，古戾字。戾，草名也。以戾染绶，亦诸侯王之制也。〕</font></font><font size=4px>玉具剑、佩刀，弓一张，矢四发，</font><font size=4px color="#009090"><font size=4px>〔孟康曰：玉具剑，摽首、镡、卫尽用玉为之也。师古曰：镡，剑口旁横出者也。卫，剑鼻也。镡，音淫。"卫"字本作"彘"，其音同耳。服虔曰：发，十二矢也。韦昭曰：射礼，三而止，每射四矢，故以十二为一发也。师古曰：发，犹今言箭一放、两放也。今则以一矢为一放也。〕</font></font><font size=4px>棨戟十，</font><font size=4px color="#009090"><font size=4px>〔师古曰：棨，有衣之戟也。棨，音启。〕</font></font><font size=4px>安车一乘，鞍勒一具，</font><font size=4px color="#009090"><font size=4px>〔师古曰：勒，马辔也。〕</font></font><font size=4px>马十五匹，黄金二十斤，钱二十万，衣被七十七袭，</font><font size=4px color="#009090"><font size=4px>〔师古曰：一称为一袭，犹今人之言一副衣服也。〕</font></font><font size=4px>锦绣、绮縠、八千匹，絮六千斤。礼毕，使使者道单于先行宿长平。</font><font size=4px color="#009090"><font size=4px>〔师古曰：道，读曰导，导引也。如淳曰：长平，阪名也，在池阳南。上原之阪有长平观，去长安五十里。师古曰：泾水之南原，即今所谓睚城阪也。〕</font></font><font size=4px>上自甘泉宿池阳宫。</font><font size=4px color="#009090"><font size=4px>〔池阳县属左冯翊，有离宫在焉。贤曰：池阳县故城，在今泾阳县西北。〕</font></font><font size=4px>上登长平阪，诏单于毋谒，</font><font size=4px color="#009090"><font size=4px>〔师古曰：不令拜也。〕</font></font><font size=4px>其左右当户</font><span class="h"><font size=4px>【章：甲十五行本"户"下有"群臣"二字；乙十一行本同；孔本同。】</font></font><font size=4px>皆得列观，及诸蛮夷君长、王、侯数万，咸迎于渭桥下，夹道陈。</font><font size=4px color="#009090"><font size=4px>〔陈，如字，陈列也，又涂也。〕</font></font><font size=4px>上登渭桥，咸称万岁。单于就邸长安。置酒建章宫，飨赐单于，观以珍宝。</font><font size=4px color="#009090"><font size=4px>〔师古曰：观，示也。观，古玩翻。〕</font></font><font size=4px>二月，遣单于归国。单于自请"愿留居幕南光禄塞下；</font><font size=4px color="#009090"><font size=4px>〔师古曰：徐自为所筑者也。余按武帝遣光禄徐自为出五原塞，筑亭障列城后，人因谓之光禄塞。〕</font></font><font size=4px>有急，保汉受降城。"</font><font size=4px color="#009090"><font size=4px>〔恐郅支来攻，故请有急入城自保。〕</font></font><font size=4px>汉遣长乐卫尉、高昌侯董忠、</font><font size=4px color="#009090"><font size=4px>〔功臣表，高昌侯食邑于千乘。乐，音洛。〕</font></font><font size=4px>骑都尉韩昌将骑万六千，又发边郡士马以千数，送单于出朔方鸡鹿塞。</font><font size=4px color="#009090"><font size=4px>〔师古曰：鸡鹿塞车，在朔方寙浑县之西北。〕</font></font><font size=4px>诏忠等留卫单于，助诛不服，又转边谷米糒，</font><font size=4px color="#009090"><font size=4px>〔师古曰：糒，干饭也，音备。〕</font></font><font size=4px>前后三万四千斛，给赡其食。先是，自乌孙以西至安息诸国近匈奴者，皆畏匈奴而轻汉；</font><font size=4px color="#009090"><font size=4px>〔先，悉荐翻。近，其靳翻。〕</font></font><font size=4px>及呼韩邪</font><span class="h"><font size=4px>【章：甲十五行本"邪"下有"单于"二字；乙十一行本同；孔本同。】</font></font><font size=4px>朝汉后，咸尊汉矣。

 　　上以戎狄宾服，思股肱之美，乃图画其人于麒麟阁，</font><font size=4px color="#009090"><font size=4px>〔麒麟阁，在未央宫中。张晏曰：武帝获麒麟时作此阁，图画其像于阁，遂以为名。师古曰：汉宫阁疏云：萧何造。画，古画字通。〕</font></font><font size=4px>法其容貌，署其官爵、姓名；</font><font size=4px color="#009090"><font size=4px>〔师古曰：署，表也，题也。〕</font></font><font size=4px>唯霍光不名，曰"大司马、大将军、博陆侯，姓霍氏，"其次张安世，韩增、赵充国、魏相、丙吉、杜延年、刘德、梁丘贺、萧望之、苏武，凡十一人，</font><font size=4px color="#009090"><font size=4px>〔图画功臣自此始。观麟阁股肱之次，魏、丙列于霍、张、韩、赵之下，则知汉之丞相在中朝诸将军之后矣。梁丘，姓也。左传，齐有梁丘据。〕</font></font><font size=4px>皆有功德，知名当世，是以表而扬之，明着中兴辅佐，列于方叔、召虎、仲山甫焉。</font><font size=4px color="#009090"><font size=4px>〔师古曰：三人皆周宣王之臣，有文、武之功，佐宣王中兴者也。言宣帝亦重兴汉室，而霍光等并为名臣，皆比于方叔之属。召，读曰邵。〕</font></font><font size=4px>

 　　凤皇集新蔡。</font><font size=4px color="#009090"><font size=4px>〔新蔡县，属汝南郡；春秋蔡平侯自蔡徙此，因名。〕</font></font><font size=4px>

 　　三月，己巳，建成安侯黄霸薨。</font><font size=4px color="#009090"><font size=4px>〔恩泽侯表，建成侯食邑于沛。〕</font></font><font size=4px>五月，甲午，于定国为丞相，封西平侯。</font><font size=4px color="#009090"><font size=4px>〔恩泽侯表，西平侯食邑于临淮。〕</font></font><font size=4px>太仆沛郡陈万年为御史大夫。

 　　诏诸儒讲五经同异，萧望之等平奏其议，上亲称制临决焉。乃立梁丘易、大小夏侯尚书、谷梁春秋博士。</font><font size=4px color="#009090"><font size=4px>〔梁丘，贺；大夏侯，胜；小夏侯，建；谷梁，赤。〕</font></font><font size=4px>

 　　乌孙大昆弥元贵靡及鸱靡皆病死。公主上书言："年老土思，</font><font size=4px color="#009090"><font size=4px>〔土思者，怀故乡也。〕</font></font><font size=4px>愿得归骸骨，葬汉地！"天子闵而迎之。冬，至京师，待之一如公主之制。</font><font size=4px color="#009090"><font size=4px>〔楚主本以宗室女嫁乌孙，今待之如公主之制，仪比皇女。〕</font></font><font size=4px>后二岁卒。

 　　元贵靡子星靡代为大昆弥，弱。</font><font size=4px color="#009090"><font size=4px>〔师古曰：言其尚幼小。〕</font></font><font size=4px>冯夫人上书："愿使乌孙，镇抚星靡。"汉遣之。</font><font size=4px color="#009090"><font size=4px>〔使，疏吏翻。〕</font></font><font size=4px>都护</font><span class="h"><font size=4px>【章：甲十五行本"护"下有"韩宣"二字，乙十一行本同；孔本同；张校同；退斋校同。】</font></font><font size=4px>奏乌孙大吏大禄、大监皆可赐以金印紫绶，以尊辅大昆弥。</font><font size=4px color="#009090"><font size=4px>〔初，乌孙王昆莫中子大禄强善，将总万余骑，后遂以为官名。又其国官有大监二人。汉列侯金印紫绶，今特赐之。〕</font></font><font size=4px>汉许之。其后段会宗为都护，乃招还亡叛，安定之。星靡死，子雌栗靡代立。

 　　皇太子所幸司马良娣，病，且死，谓太子曰："妾死非天命，乃诸娣妾、良人更祝诅杀我。"</font><font size=4px color="#009090"><font size=4px>〔汉嫔御之秩，良人视八百石，爵比左庶长。师古曰：更，音工衡翻。祝，职救翻。诅，庄助翻。〕</font></font><font size=4px>太子以为然。及死，太子悲恚发病，</font><font size=4px color="#009090"><font size=4px>〔恚，于避翻。〕</font></font><font size=4px>忽忽不乐。</font><font size=4px color="#009090"><font size=4px>〔乐，音洛。〕</font></font><font size=4px>帝乃令皇后择后宫家人子可以娱侍太子者，得元城王政君，</font><font size=4px color="#009090"><font size=4px>〔元城县，属魏郡。应劭曰：魏武侯公子元食邑于此，因而遂氏焉。〕</font></font><font size=4px>送太子宫。政君，故绣衣御史贺之孙女也，</font><font size=4px color="#009090"><font size=4px>〔王贺事见二十一卷武帝天汉二年。〕</font></font><font size=4px>见于丙殿；</font><font size=4px color="#009090"><font size=4px>〔殿，盖以甲、乙、丙、丁为次，因名。见，贤遍翻。〕</font></font><font size=4px>壹幸，有身。是岁，生成帝于甲馆画堂，</font><font size=4px color="#009090"><font size=4px>〔应劭曰：甲观，在太子宫甲地，主用乳生也。画堂，画九子母。如淳曰：画堂，堂名。甲观，观名。三辅黄图云：太子宫有甲观。师古曰：甲者，甲、乙、丙、丁之次也。元后传：见于丙殿，此其例也。而应氏以为在宫在甲地，谬矣。画堂，但画饰耳，岂必九子母乎！霍光止画室中，是则宫殿中通有彩画之饰。〕</font></font><font size=4px>为世适皇孙。帝爱之，自名曰骜，字大孙，常置左右。</font><font size=4px color="#009090"><font size=4px>〔适，读曰嫡。嫡，正出也。曰世适者，谓正统继世之重也。政君之入太子宫，亦姬侍耳，以子贵，遂为正妃。骜，五到翻。大，读曰太。为王氏窃汉张。〕</font></font><font size=4px>

 　　甘露四年（辛未，公元前五零年）

 　　夏，广川王海阳坐禽兽行，贼杀不辜废，徙房陵。</font><font size=4px color="#009090"><font size=4px>〔地节四年，立广川王文。海阳，文之子也。内乱为禽兽行。行，下孟翻。考异曰：诸侯表作"汝阳"，宣纪、景十三王传作"海阳"，今从之。〕</font></font><font size=4px>

 　　冬，十月，</font><span class="h"><font size=4px>【章：甲十五行本"月"下有"丁卯"二字；乙十一行本同；孔本同；张校同。】</font></font><font size=4px>未央宫宣室阁火。

 　　是岁，徙定陶王嚣为楚王。

 　　匈奴呼韩邪、郅支两单于俱遣使朝献，汉待呼韩邪使有加焉。

 　　黃龍元年（壬申，公元前四九年）

 　　春，正月，上行幸甘泉，郊泰畤。

 　　匈奴呼韩邪单于来朝；二月，归国。始，郅支单于以为呼韩邪兵弱，降汉，不能后自还，</font><font size=4px color="#009090"><font size=4px>〔复，扶又翻。〕</font></font><font size=4px>即引其众西，欲攻定右地。又屠耆单于小弟本侍呼韩邪，亦亡之右地，收两兄余兵，</font><font size=4px color="#009090"><font size=4px>〔两兄，屠耆、闰振也。〕</font></font><font size=4px>得数千人，自立为伊利目单于；</font><font size=4px color="#009090"><font size=4px>〔"目"，汉书作"自"。〕</font></font><font size=4px>道逢郅支，合战，郅支杀之，并其兵五万余人。郅支闻汉出兵谷助呼韩邪，即遂留居右地；自度力不能定匈奴，</font><font size=4px color="#009090"><font size=4px>〔度，徒洛翻。〕</font></font><font size=4px>乃益西，近乌孙，</font><font size=4px color="#009090"><font size=4px>〔近，其靳翻。〕</font></font><font size=4px>欲其</font><span class="h"><font size=4px>【章：甲十五行本"其"作"与"；乙十一行本同；张校同。】</font></font><font size=4px>并力，遣使见小昆弥乌就屠。乌就屠杀其使，发八千骑迎郅支。郅支觉其谋，勒兵逢击乌孙，破之；</font><font size=4px color="#009090"><font size=4px>〔师古曰：以兵逆之，相逢即击，故云逢击。〕</font></font><font size=4px>因北击乌揭、坚昆、丁令，并三国。</font><font size=4px color="#009090"><font size=4px>〔揭，音丘例翻。〕</font></font><font size=4px>数遣兵击乌孙，常胜之。</font><font size=4px color="#009090"><font size=4px>〔数，所角翻。〕</font></font><font size=4px>坚昆东去单于庭七千里，南至</font><span class="h"><font size=4px>【章：甲十五行本"至" 作"去"；乙十一行本同；孔本同。】</font></font><font size=4px>车师五千里，郅支留都之。

 　　三月，有星孛于王良、阁道，</font><font size=4px color="#009090"><font size=4px>〔营室曰离宫。阁道，汉中四星，曰天驷；旁一星曰王良。又紫宫后十七星，绝汉，抵营室，曰阁道。孛，蒲内翻。〕</font></font><font size=4px>入紫微□</font><span class="h"><font size=4px>【章：甲十五行本"□"作"宫"；乙十一行本同；孔本同。】</font></font><font size=4px>

 　　帝寝疾，选大臣可属者，</font><font size=4px color="#009090"><font size=4px>〔属，之欲翻。〕</font></font><font size=4px>引外属侍中乐陵侯史高、</font><font size=4px color="#009090"><font size=4px>〔属，读如本字。外属，犹言外戚也。〕</font></font><font size=4px>太子太傅萧望之、少傅周堪至禁中，拜高为大司马、车骑将军，望之为前将军、光禄勋，堪为光禄大夫，皆受遗诏辅政，领尚书事。</font><font size=4px color="#009090"><font size=4px>〔汉尚书职典枢机，凡诸曹文书众事皆由之。自是之后，凡受遗辅政皆领尚书事，至东都曰录尚书事。〕</font></font><font size=4px>冬，十二月，甲戌，帝崩于未央宫。</font><font size=4px color="#009090"><font size=4px>〔臣瓒曰：帝年十八即位；即位二十五年，寿四十三。〕</font></font><font size=4px>

 　　班固赞曰：孝宣之治，信赏必罚，</font><font size=4px color="#009090"><font size=4px>〔师古曰：有功必赏，有罪必罚。治，直吏翻。〕</font></font><font size=4px>综核名实。政事、文学、法理之士，咸精其能。至于技巧、工匠、器械，自元、成间鲜能及之。</font><font size=4px color="#009090"><font size=4px>〔师古曰：械者，器之总名也。一曰：有盛为械，无盛为器。鲜，少也；言少有能及之者。技，渠绮翻。鲜，息浅翻。〕</font></font><font size=4px>亦足以知吏称其职，民安其业也。</font><font size=4px color="#009090"><font size=4px>〔称，尺证翻。〕</font></font><font size=4px>遭值匈奴乖乱，推亡固存，</font><font size=4px color="#009090"><font size=4px>〔李奇曰：推亡者，若纣为无道，天下苦之，有灭亡之形，周武遂推而弊之。固存，譬如邻国以道莅民，上下一心，势必能存，因就而坚固之。今匈奴内自纷争，宣帝能朝呼韩邪而固存之；走郅支使远遁，是谓推亡也。师古曰：尚书介虺之诰曰：推亡固存，邦乃其昌。言有亡道者则推而灭之，有存道者则辅而固之，王者如此，国乃昌盛。故此赞引之。推，吐雷翻。〕</font></font><font size=4px>信威北夷，</font><font size=4px color="#009090"><font size=4px>〔师古曰：信，读曰申，古字通用。一说：恩信及威，并着北夷。余谓前音是。〕</font></font><font size=4px>单于慕义，稽首称藩。功光祖宗，业垂后嗣，可谓中兴，侔德殷宗、周宣矣！</font><font size=4px color="#009090"><font size=4px>〔师古曰：侔等殷之高宗及周之宣王也。〕</font></font><font size=4px>

 　　癸巳，太子即皇帝位，谒高庙，尊皇太后曰太皇太后，</font><font size=4px color="#009090"><font size=4px>〔苏林曰：上官后。〕</font></font><font size=4px>皇后曰皇太后。 
</font><!--/HTMLBUILERPART0--><font size=4px>