<font size=4px>　　汉纪十五　起旃蒙协洽，尽柔兆敦牂，凡十二年。

 　　孝昭皇帝上</font><font size=4px color="#009090"><font size=4px>〔讳弗陵，武帝少子也。张晏曰：后以二名难讳，但名弗。荀悦曰：讳"弗"之字曰"不"。应劭曰：礼諡法：圣闻周达曰昭。〕</font></font><font size=4px>

 　　始元元年（乙未，公元前八六年）

 　　夏，益州夷二十四邑、三万余人皆反。遣水衡都尉吕破</font><span class="h"><font size=4px>【张："破"作"辟"。】</font></font><font size=4px>胡募吏民及发犍为、蜀郡奔命往击，大破之。</font><font size=4px color="#009090"><font size=4px>〔犍为、蜀郡，皆属益州。犍为郡，唐泸、戎、嘉、眉、荣、资、简州地。蜀郡，唐成都府、彭、蜀、邛、雅、翼、茂州之地。应劭曰：旧时郡国皆有材官、骑士以赴急难；今夷反，常兵不足以讨之，故权发精勇，闻命奔走，故谓之奔命。李奇曰：平居发二十以上至五十为甲卒；今者五十以上，六十以下为奔命。奔命，言急也。师古曰：应说是。余据左传：子重、子反一岁七奔命。奔命者，救急之师，固不拘五十以上、六十以下也。犍，居言翻。〕</font></font><font size=4px>

 　　秋，七月，赦天下。

 　　大雨，至于十月，渭桥绝。

 　　武帝初崩，</font><span class="h"><font size=4px>【章：甲十五行本作"初，武帝崩"；乙十一行本同；孔本同；退斋校同。】</font></font><font size=4px>赐诸侯王玺书。</font><font size=4px color="#009090"><font size=4px>〔左传：襄公在楚，季武子使公冶问玺书，追而与之，盖君臣通用也；秦、汉以来，惟至尊以为信。〕</font></font><font size=4px>燕王旦得书不肯哭，曰："玺书封小，</font><font size=4px color="#009090"><font size=4px>〔张晏曰：文小则封小。〕</font></font><font size=4px>京师疑有变。"遣幸臣寿西长、孙纵之、王孺等之长安，</font><font size=4px color="#009090"><font size=4px>〔苏林曰：寿西，姓；长，名。师古曰：之，往也。〕</font></font><font size=4px>以问礼仪为名，阴刺候朝廷事。</font><font size=4px color="#009090"><font size=4px>〔刺，七亦翻，探也。〕</font></font><font size=4px>及有诏褒赐旦钱三十万，益封万三千户，旦怒曰："我当为帝，何赐也！"遂与宗室中山哀王子长、齐孝王孙泽等结谋，</font><font size=4px color="#009090"><font size=4px>〔中山哀王昌，靖王胜子。齐孝王将闾，悼惠王肥子。〕</font></font><font size=4px>诈言以武帝时受诏，得职吏事，修武备，备非常。</font><font size=4px color="#009090"><font size=4px>〔如淳曰：诸侯不得治民、与职事，是以诈言受诏，得知职事，发兵为备也。〕</font></font><font size=4px>郎中成轸谓旦曰："大王失职，独可起而索，</font><font size=4px color="#009090"><font size=4px>〔姓谱：成姓本自周文王，成伯之后，周有成肃公；又楚有令尹成得臣。师古曰：失职，谓当为汉嗣而不被用也。索，求也，音山客翻。〕</font></font><font size=4px>不可坐而得也。大王壹起，国中虽女子皆奋臂随大王。"旦即与泽谋，为奸书，言："少帝非武帝子，大臣所共立；天下宜共伐之！"使人传行郡国以摇动百姓。泽谋归发兵临菑，</font><font size=4px color="#009090"><font size=4px>〔临淄，齐郡太守、青州刺史治所。〕</font></font><font size=4px>杀青州刺史隽不疑。</font><font size=4px color="#009090"><font size=4px>〔隽，辞兖翻。〕</font></font><font size=4px>旦招来郡国奸人，赋敛铜铁作甲兵，数阅其车骑、材官卒，发民大猎以讲士马，须期日。</font><font size=4px color="#009090"><font size=4px>〔师古曰：讲，习也。须，待也。余谓泽归临菑谋举兵，故旦阅兵以待期。数，所角翻；下同。〕</font></font><font size=4px>郎中韩义等数谏旦，旦杀义等凡十五人。会瓶侯成知泽等谋，</font><font size=4px color="#009090"><font size=4px>〔成，菑川靖王之子。班志，瓶，侯国，属琅琊郡。瓶，步丁翻。〕</font></font><font size=4px>以告隽不疑。八月，不疑收捕泽等以闻。天子遣大鸿胪丞治，</font><font size=4px color="#009090"><font size=4px>〔续汉志：大鸿胪丞，秩千石。胪，陵如翻。〕</font></font><font size=4px>连引燕王。有诏，以燕王至亲，勿治；而泽等皆伏诛。迁隽不疑为京兆尹。</font><font size=4px color="#009090"><font size=4px>〔百官表：武帝太初元年，改右内史为京兆尹。张晏曰：地绝高曰京。左传曰：莫之与京。十亿曰兆。尹，正也。师古曰：京，大也；兆者，众数；言大众所在，故云京兆也。郦道元曰：尹，正也，所以董正京畿、率先百郡也。孔颖达曰：释诂文曰：万亿曰兆。如依算法，亿之数有大小二法：其小数以十为等，十万为亿，十亿为兆也；其大数以万亿为等，万至万，是万之为亿；又从亿而数至万亿曰兆，亿亿曰秭。在亿、秭之间。〕</font></font><font size=4px>

 　　不疑为京兆尹，吏民敬其威信。每行县、录囚徒还，</font><font size=4px color="#009090"><font size=4px>〔师古曰：省录之，知其情状有冤滞与否也。今云虑囚，本"录"声之去者耳，音力具翻。而近俗不晓其意，讹其文遂为思虑之虑，失其源也甚矣。行，下孟翻。〕</font></font><font size=4px>其母辄问不疑："有所平反？活几何人？"即不疑多有所平反，</font><font size=4px color="#009090"><font size=4px>〔毛晃曰：平反，理正幽枉也。反，音幡。〕</font></font><font size=4px>母喜笑异于他时；或无所出，母怒，为不食。</font><font size=4px color="#009090"><font size=4px>〔为，于伪翻。〕</font></font><font size=4px>故不疑为吏，严而不残。

 　　九月，丙子，秺敬侯金日磾薨。</font><font size=4px color="#009090"><font size=4px>〔秺，音妒。磾，丁奚翻。〕</font></font><font size=4px>初，武帝病，有遗诏，封金日磾为秺侯，上官桀为安阳侯，</font><font size=4px color="#009090"><font size=4px>〔恩泽侯表，安阳侯食邑于河内之荡阴。水经注：陕县有安阳城，武帝封上官桀为侯国。〕</font></font><font size=4px>霍光为博陆侯；</font><font size=4px color="#009090"><font size=4px>〔文颖曰：博，大；陆，平；取其嘉名，无此县也；食邑于北海、河间、东郡。师古曰：盖亦即乡聚之名以为国号，非必县也。博陆初封，食北海、河间；后益封，食东郡。〕</font></font><font size=4px>皆以前捕反者马何罗等功封。</font><font size=4px color="#009090"><font size=4px>〔捕马何罗事见上卷武帝后元元年。〕</font></font><font size=4px>日磾以帝少，不受封，</font><font size=4px color="#009090"><font size=4px>〔少，诗沼翻。〕</font></font><font size=4px>光等亦不敢受。及日磾病困，光白封，日磾卧受印绶；一日薨。日磾两子赏、建俱侍中，与帝略同年，共卧起。赏为奉车，建驸马都尉。及赏嗣侯，佩两绶，上谓霍将军曰："金氏兄弟两人，不可使俱两绶邪？"对曰："赏自嗣父为侯耳。"上笑曰："侯不在我与将军乎？"对曰："先帝之约，有功乃得封侯。"遂止。

 　　闰月，遣故廷尉王平等五人持节行郡国，举贤良，问民疾苦、冤、失职者。</font><font size=4px color="#009090"><font size=4px>〔行，下孟翻。〕</font></font><font size=4px>

 　　冬，无冰。

 　　始元二年（丙申，公元前八五年）

 　　春，正月，封大将军光为博陆侯，</font><font size=4px color="#009090"><font size=4px>〔按师古注，光初封，食邑北海、河间。〕</font></font><font size=4px>左将军桀为安阳侯。</font><font size=4px color="#009090"><font size=4px>〔桀食邑荡阴。〕</font></font><font size=4px>

 　　或说霍光曰："将军不见诸吕之事乎？处伊尹、周公之位，</font><font size=4px color="#009090"><font size=4px>〔说，式芮翻。处，昌吕翻。〕</font></font><font size=4px>摄政擅权，而背宗室，不与共职，是以天下不信，卒至于灭亡。</font><font size=4px color="#009090"><font size=4px>〔背，蒲妹翻。卒，子恤翻。〕</font></font><font size=4px>今将军当盛位，帝春秋富，宜纳宗室，又多与大臣共共事，</font><font size=4px color="#009090"><font size=4px>〔服虔曰：共议事也。师古曰：每事皆与参共知之。〕</font></font><font size=4px>反诸吕道。如是，则可以免患。"</font><font size=4px color="#009090"><font size=4px>〔师古曰：言诸吕专权而灭亡，今纳宗室，是反其道，乃可免患也。〕</font></font><font size=4px>光然之，乃泽宗室可用者，遂拜楚元王孙辟疆及宗室刘长乐皆为光禄大夫，辟疆守长乐卫尉。</font><font size=4px color="#009090"><font size=4px>〔汉长乐、建章、甘泉各有卫尉以掌其宫卫，然不常置。乐，音洛。〕</font></font><font size=4px>

 　　三月，遣使者振贷贫民无种、食者。</font><font size=4px color="#009090"><font size=4px>〔师古曰：种者，五谷之种也。食者，所以为粮食也。种，之勇翻。〕</font></font><font size=4px>

 　　秋，八月，诏曰："往年灾害多，今年蚕、麦伤，所振贷种、食勿收责，毋令民出今年田租！"

 　　初，武帝征伐匈奴，深入穷追，二十余年，匈奴马畜孕重堕殰，罢极，苦之，</font><font size=4px color="#009090"><font size=4px>〔师古曰：孕重，怀任者也。堕，落也。殰，败也。罢极，困也。苦之，心厌苦也。罢，读曰疲。殰，音读。郑玄曰：内败曰殰。陆云：谓怀任不成也。〕</font></font><font size=4px>常有欲和亲意，未能得。狐鹿孤单于有异母弟为左大都尉，贤，国人乡之。</font><font size=4px color="#009090"><font size=4px>〔乡，读曰向，谓悉皆附之。〕</font></font><font size=4px>母阏氏恐单于不立子而立左大都尉也，</font><font size=4px color="#009090"><font size=4px>〔阏氏，音烟支。〕</font></font><font size=4px>乃私使杀之。左大都尉同母兄怨，遂不肯复会单于庭。</font><font size=4px color="#009090"><font size=4px>〔复，扶又翻。〕</font></font><font size=4px>是岁，单于病且死，谓诸贵人："我子少，不能治国，立弟右谷蠡王。"</font><font size=4px color="#009090"><font size=4px>〔少，诗沼翻。治，直之翻。谷蠡，音鹿黎。〕</font></font><font size=4px>及单于死，卫律等与颛渠阏氏谋，</font><font size=4px color="#009090"><font size=4px>〔颛渠阏氏，单于之正室也，位大阏氏上。〕</font></font><font size=4px>匿其丧，矫单于令，更立子左谷蠡王为壶衍鞮单于。</font><font size=4px color="#009090"><font size=4px>〔更，工衡翻。〕</font></font><font size=4px>左贤王、右谷蠡王怨望，率其众欲南归汉，恐不能自致，即胁卢屠王，欲与西降乌孙。</font><font size=4px color="#009090"><font size=4px>〔降，户江翻。〕</font></font><font size=4px>卢屠王告之单于，使人验问，右谷蠡王不服，反以其罪罪卢屠王，国人皆冤之。于是二王去居其所，不复肯会龙城，</font><font size=4px color="#009090"><font size=4px>〔匈奴诸王长少，岁正月会单于庭；五月，大会龙城，祭其先天地鬼神。今二王自居其本处，不复会祭龙城也。复，扶又翻。〕</font></font><font size=4px>匈奴始衰。

 　　始元三年（丁酉，公元前八四年）

 　　春，二月，有星孛于西北。</font><font size=4px color="#009090"><font size=4px>〔孛，蒲内翻。〕</font></font><font size=4px>

 　　冬，十一月，壬辰朔，日有食之。

 　　初，霍光与上官桀相亲善。光每休沐出，</font><font size=4px color="#009090"><font size=4px>〔汉制，中朝官五日一下里舍休沐，三署诸郎亦然。〕</font></font><font size=4px>桀常光入决决事。光女为桀子安妻，生女，年甫五岁，</font><font size=4px color="#009090"><font size=4px>〔甫，始也。〕</font></font><font size=4px>安欲因光内之宫中；光以为尚幼，不听。盖长公主私近子客河间丁外人，</font><font size=4px color="#009090"><font size=4px>〔地理志，盖县属泰山郡。师古曰：食邑于鄂，为盖侯所尚，故曰盖长公主。长公主仪比诸王，帝姊妹乃称之。盖侯王充，武帝舅王信之子，袭爵。盖，如字，又古盍翻。子客，子宾客也。丁，姓；外人，其名。长，知两翻；下同。近，其靳翻。〕</font></font><font size=4px>安素与外人善，说外人曰：</font><font size=4px color="#009090"><font size=4px>〔说，式芮翻。〕</font></font><font size=4px>"安子容貌端正，诚因长主时得入为后，以臣父子在朝而有椒房之重，</font><font size=4px color="#009090"><font size=4px>〔师古曰：椒房殿在未央宫中，皇后所居；以椒泥涂壁，取其温而芳。朝，直遥翻。〕</font></font><font size=4px>成之在于足下。汉家故事，常以列侯尚主，足下何忧不封侯乎！"外人喜，言于长主。长主以为然，诏召安女为倢伃，</font><font size=4px color="#009090"><font size=4px>〔倢伃，音接予。〕</font></font><font size=4px>安为骑都尉。</font><font size=4px color="#009090"><font size=4px>〔为安父子与霍光争权谋乱张本。〕</font></font><font size=4px>

 　　始元四年（戊戌，公元前八三年）

 　　春，三月，甲寅，立皇后上官氏，赦天下。

 　　西南夷姑缯、叶榆复反，</font><font size=4px color="#009090"><font size=4px>〔姑缯、叶榆，皆西南夷别种，其所居地在益州郡界。叶榆，泽名，武帝开为县，缯，慈陵翻。叶，式涉翻。〕</font></font><font size=4px>遣水衡都尉吕辟胡将益州兵击之。</font><font size=4px color="#009090"><font size=4px>〔此益州刺史所部兵也。宋白曰：汉武帝元鼎中，分雍州之南置益州。释名曰：益，厄也，所在之地险厄也。应劭地理风俗记曰：疆理益广，故曰益州。班志，汉中、广汉、蜀郡、越嶲、益州、牂柯、巴郡皆属益州。师古曰：辟，音壁。〕</font></font><font size=4px>辟胡不进，蛮夷遂杀益州太守，</font><font size=4px color="#009090"><font size=4px>〔武帝元封二年，开滇王国，置益州郡，治滇池县。守，式又翻。〕</font></font><font size=4px>乘胜与辟胡战，士战及溺死者四千余人。冬，遣大鸿胪田广明击之。</font><font size=4px color="#009090"><font size=4px>〔胪，陵如翻。〕</font></font><font size=4px>

 　　廷尉李种坐故纵死罪</font><font size=4px color="#009090"><font size=4px>〔种，音冲。〕</font></font><font size=4px>弃市。

 　　是岁，上官安为车骑将军。</font><font size=4px color="#009090"><font size=4px>〔考异曰：昭纪作"骠骑"，今从百官表、外戚传。〕</font></font><font size=4px>

 　　始元五年（己亥，公元前八二年）

 　　春，正月，迫尊帝外祖赵父为顺成侯。</font><font size=4px color="#009090"><font size=4px>〔顺成侯赵父，钩弋夫人之父也。父时已死，追封为顺成侯，置食邑三百户于扶风。〕</font></font><font size=4px>顺成侯有姊君姁，</font><font size=4px color="#009090"><font size=4px>〔师古曰：姁，音况羽翻。〕</font></font><font size=4px>赐钱二百万、奴婢、第宅以充实焉。诸昆弟各以亲疏受赏赐，</font><font size=4px color="#009090"><font size=4px>〔孔颖达曰：五服之内，大功已上服粗者为亲，小功已下服精者为疏。疏，与疏同。〕</font></font><font size=4px>无在位者。

 　　有男子乘黄犊车诣北阙，</font><font size=4px color="#009090"><font size=4px>〔未央宫北阙，萧何筑也。师古曰：未央宫虽南向，而上书、奏事、谒见者皆诣　阙，公车司马在焉。〕</font></font><font size=4px>自谓卫太子；公车以闻。</font><font size=4px color="#009090"><font size=4px>〔班表：公车属卫尉，天下上事皆总领之。师古曰：公车主受章奏。〕</font></font><font size=4px>诏使公、卿、将军、中二千石杂识视。</font><font size=4px color="#009090"><font size=4px>〔师古曰：杂，共也。有素识之者，令视知其是非也。〕</font></font><font size=4px>长安中吏民聚观者数万人。右将军勒兵阙下以备非常。丞相。御史、中二千石至者并莫敢发言。京兆尹不疑后到，叱从吏收缚。</font><font size=4px color="#009090"><font size=4px>〔从，才用翻。〕</font></font><font size=4px>或曰："是非未可知，且安之！"</font><font size=4px color="#009090"><font size=4px>〔安，犹徐也。〕</font></font><font size=4px>不疑曰："诸君何患于卫太子！昔蒯聩违命出奔，辄距而不纳，春秋是之。</font><font size=4px color="#009090"><font size=4px>〔师古曰：蒯聩，卫灵公太子；辄，蒯聩子也。蒯聩得罪于灵公而出奔晋。及灵公卒，使辄嗣位。晋赵鞅纳蒯聩于戚，欲求入卫。齐国夏、卫石曼姑帅师围戚。公羊传曰：曼姑受命于灵公而立辄，曼姑之义固可以距蒯聩也。辄之义可以立乎？曰：可。柰何？不以父命辞王父命也。蒯，苦怪翻。聩，五怪翻。〕</font></font><font size=4px>卫太子得罪先帝，亡不即死，</font><font size=4px color="#009090"><font size=4px>〔即，就也。〕</font></font><font size=4px>今来自诣，此罪人也！"遂送诏狱。天子与大将军霍光闻而嘉之曰："公卿大臣当用有经术、明于大谊者。"繇是不疑名声重于朝廷，在位者皆自以不及也。廷尉验治何人，</font><font size=4px color="#009090"><font size=4px>〔凡不知姓名及所从来，皆曰何人。〕</font></font><font size=4px>竟得奸诈，本夏阳人，姓成，名方遂，居湖，以卜筮为事。有故太子舍人尝从方遂卜，谓曰："子状貌甚似卫太子。"方遂心利其言，冀得以富贵。坐诬罔不道，要斩。</font><font size=4px color="#009090"><font size=4px>〔要，与腰同。考异曰：昭纪云"张延年"；隽不疑传云"成方遂"，又云"一姓张，名延年"。今从不疑传。〕</font></font><font size=4px>

 　　夏，六月，封上官安为桑乐侯。</font><font size=4px color="#009090"><font size=4px>〔恩泽侯表：桑乐侯食邑于千乘。乐，来各翻。〕</font></font><font size=4px>安日以骄淫，受赐殿中，对宾客言："与我婿饮，大乐！"</font><font size=4px color="#009090"><font size=4px>〔乐，音洛。〕</font></font><font size=4px>见其服饰，使人归，欲自烧物。子病死，仰而骂天。其顽悖如此。</font><font size=4px color="#009090"><font size=4px>〔悖，蒲内翻。〕</font></font><font size=4px>

 　　罢儋耳、真番郡。</font><font size=4px color="#009090"><font size=4px>〔武帝元鼎六年置儋耳郡，元封三年置真番郡；今皆罢之。儋，都甘翻。〕</font></font><font size=4px>

 　　秋，大鸿胪广明、军正王平击益州，斩首、捕虏三万余人，获畜产五万余头。

 　　谏大夫杜延年见国家承武帝奢侈、师旅之后，数为大将军光言："年岁比不登，</font><font size=4px color="#009090"><font size=4px>〔数，所角翻。为，于伪翻。比，毗至翻。〕</font></font><font size=4px>流民未尽还，宜修孝文时政，示以俭约、宽和，顺天心，说民意，</font><font size=4px color="#009090"><font size=4px>〔说，读曰悦。〕</font></font><font size=4px>年岁宜应。"光纳其言。延年，故御史大夫周之子也。

 　　始元六年（庚子，公元前八一年）

 　　春，二月，诏有司问郡国所