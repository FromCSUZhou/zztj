<font size=4px>　　汉纪十　起著雍滩，尽柔兆执徐，凡九年。

 　　世宗孝武皇帝上之下

 　　元光二年（戊申，公元前一三三年）

 　　冬，十月，上行幸雍，祠五畤。</font><font size=4px color="#009090"><font size=4px>〔雍，于用翻。畤，音止。〕</font></font><font size=4px>

 　　李少君以祠灶却老方见上，</font><font size=4px color="#009090"><font size=4px>〔祠灶者，祭灶以致鬼物，化丹砂以为黄金，以为饮食器，可以延年。方士之言云尔。少，诗照翻。〕</font></font><font size=4px>上尊之、少君者，故深泽侯舍人，</font><font size=4px color="#009090"><font size=4px>〔高祖功臣有深泽侯赵将夕，景帝三年，孙修嗣侯；七年，有罪，耐为司寇。少君当是为修舍人。班志，涿郡有南深泽县。〕</font></font><font size=4px>匿其年及其生长，</font><font size=4px color="#009090"><font size=4px>〔谓其生时及长时所居止处也。长，知两翻。〕</font></font><font size=4px>其游以方徧诸侯，无妻子。人闻其能使物及不死，</font><font size=4px color="#009090"><font size=4px>〔如淳曰：物，谓鬼物也。〕</font></font><font size=4px>更馈遗之，</font><font size=4px color="#009090"><font size=4px>〔更，工衡翻。遗，于季翻。〕</font></font><font size=4px>常余金钱、衣食。人皆以为不治生业而饶给，又不知其何所人，愈信，争事之。</font><font size=4px color="#009090"><font size=4px>〔治，直之翻。〕</font></font><font size=4px>少君善为巧发奇中。</font><font size=4px color="#009090"><font size=4px>〔如淳曰：时时发言有所中也。中，竹仲翻。〕</font></font><font size=4px>尝从武安侯饮，</font><font size=4px color="#009090"><font size=4px>〔田蚡封武安侯。〕</font></font><font size=4px>坐中有九十余老人，</font><font size=4px color="#009090"><font size=4px>〔坐，徂卧翻；下同。〕</font></font><font size=4px>少君乃言与其大父游射处；老人为儿时从其大父，识其处，</font><font size=4px color="#009090"><font size=4px>〔师古曰：识，记也，式志翻。〕</font></font><font size=4px>一坐尽惊。少君言上曰："祠灶则致物，致物而丹沙可化为黄金，寿可益，蓬莱仙者可见；见之，以封禅则不死，黄帝是也。臣尝游海上，见安期生，</font><font size=4px color="#009090"><font size=4px>〔列仙传：安期生，琅邪人，卖药东海边，时人皆言千岁。〕</font></font><font size=4px>食臣枣，大如瓜。</font><font size=4px color="#009090"><font size=4px>〔食，祥吏翻。〕</font></font><font size=4px>安期生仙者，通蓬莱中，合则见人，不合则隐。"于是天子始亲祠灶，遣方士入海求蓬莱安期生之属，而事化丹沙诸药齐为黄金矣。</font><font size=4px color="#009090"><font size=4px>〔药之分齐。齐，才计翻。〕</font></font><font size=4px>居久之，李少君病死，天子以为化去，不死；而海上燕、齐怪迂之方士多更来言神事矣。</font><font size=4px color="#009090"><font size=4px>〔更，工衡翻。〕</font></font><font size=4px>

 　　亳人谬忌奏祠太一。</font><font size=4px color="#009090"><font size=4px>〔如淳曰：亳，亦薄也。晋灼曰：亳县属济阴郡。予据班志，亳属山阳郡；"亳"作"薄"，谬，姓也，音靡幼翻，与缪同；战国时，赵有宦者令缪贤。太一者，天之尊神。天文志：中宫天极星，其一明者，太一常居也。淮南子：太微者，太一之庭；紫宫者，太一之居。索隐曰：乐汁征图云：天宫，紫微；北极，天一、太一。宋均云；天一、太一，北极神之别名。春秋佐助期云：紫宫，天皇耀魄宝之所理也。石氏云：天一、太一各一星，在紫宫门外立，承事天皇大帝。〕</font></font><font size=4px>方曰："天神贵者太一，太一佐曰五帝。"</font><font size=4px color="#009090"><font size=4px>〔五帝，谓东方青帝灵威仰，南方赤帝赤熛怒，西方白帝白招矩，北方黑帝叶光纪，中央黄帝含枢纽也。一说：苍帝名灵符，赤帝名文祖，白帝名显记，黑帝名玄矩，黄帝名神斗。〕</font></font><font size=4px>于是天子立其祠长安东南郊。

 　　雁门马邑豪聂壹，</font><font size=4px color="#009090"><font size=4px>〔马邑县属雁门郡。豪，谓以赀财、武力雄于乡曲者。聂，姓也。姓谱曰：楚大夫食采于聂，因以为氏。壹，其名。聂，尼辄翻。〕</font></font><font size=4px>因大行王恢言： "匈奴初和亲，亲信，边可诱以利致之，伏兵袭击，必破之道也。"上召问公卿。王恢曰："臣闻全代之时，</font><font size=4px color="#009090"><font size=4px>〔战国之初，代自为一国，故曰全代；其后为赵襄子所灭，代始属赵。服虔曰：代未分之时也。李奇曰：六国之时，代为一国，尚能以击匈奴；况今加以汉之大乎！〕</font></font><font size=4px>北有强胡之敌，内连中国之兵，然尚得养老、长幼，</font><font size=4px color="#009090"><font size=4px>〔长，知两翻。〕</font></font><font size=4px>种树以时，仓廪常实，匈奴不轻侵也。今以陛下之威，海内为一；然匈奴侵盗不已者，无他，以不恐之故耳。</font><font size=4px color="#009090"><font size=4px>〔言不示以威，故匈奴不知惧也。〕</font></font><font size=4px>臣窃以为击之便。"韩安国曰："臣闻高皇帝尝围于平城，</font><font size=4px color="#009090"><font size=4px>〔事见十一卷高祖七年。〕</font></font><font size=4px>七日不食；及解围反位而无忿怒之心。夫圣人以天下为度者也，</font><font size=4px color="#009090"><font size=4px>〔师古曰：言当随天下人心而宽大其度量也。〕</font></font><font size=4px>不以己私怒伤天下之公，故遣刘敬结和亲，至今为五世利。臣窃以为勿击便。"恢曰："不然。高帝身被坚执锐，行几十年，</font><font size=4px color="#009090"><font size=4px>〔被，皮义翻。几，居衣翻。〕</font></font><font size=4px>所以不报平城之怨者，非力不能，所以休天下之心也。今边境数惊，</font><font size=4px color="#009090"><font size=4px>〔数，所角翻。〕</font></font><font size=4px>士卒伤死，中国槥车相望，</font><font size=4px color="#009090"><font size=4px>〔应劭曰：槥，小棺也，今谓之椟。金布令曰：不幸死，所为椟传归所居县。师古曰：从军死者，以槥送致其丧；载槥之车相望于道，言其多也。槥，音卫。〕</font></font><font size=4px>此仁人之所隐也。</font><font size=4px color="#009090"><font size=4px>〔隐，恻也；张晏曰：痛也。〕</font></font><font size=4px>故曰击之便。"安国曰："不然。臣闻用兵者以饱待饥，正治以待其乱，定舍以待其劳；故接兵覆众，伐国堕城，</font><font size=4px color="#009090"><font size=4px>〔师古曰：覆，败也；堕，毁也；言兵与敌接则败其众，所伐之国则堕其城也。堕，读曰隳。〕</font></font><font size=4px>常坐而役敌国，此圣人之兵也。今将卷甲轻举，</font><font size=4px color="#009090"><font size=4px>〔卷，读曰卷。〕</font></font><font size=4px>深入长敺，难以为功；</font><font size=4px color="#009090"><font size=4px>〔敺，与驱同。〕</font></font><font size=4px>从行则迫胁，衡行则中绝，</font><font size=4px color="#009090"><font size=4px>〔从，子容翻。衡，读曰横。〕</font></font><font size=4px>疾则粮乏，徐则后利，</font><font size=4px color="#009090"><font size=4px>〔师古曰：后利，谓不及于利。后，户遘翻。〕</font></font><font size=4px>不至千里，人马乏食。兵法曰：『遗人，获也。』</font><font size=4px color="#009090"><font size=4px>〔言以军遗敌人，令其禽获也。遗，于季翻。〕</font></font><font size=4px>臣故曰勿击便。"恢曰："不然。臣今言击之者，固非发而深入也；将顺因单于之欲，诱而致之边，</font><font size=4px color="#009090"><font size=4px>〔诱，音酉。〕</font></font><font size=4px>吾选枭骑、壮士阴伏而处以为之备，</font><font size=4px color="#009090"><font size=4px>〔枭，古尧翻。骑，奇寄翻。〕</font></font><font size=4px>审遮险阻以为其戒。吾势已定，或营其左，或营其右，或当其前，或绝其后，单于可禽，百全必取。"上从恢议、</font><font size=4px color="#009090"><font size=4px>〔考异曰：史记韩长孺传，元光元年，聂壹画马邑事；而汉书武纪在二年。盖元年壹始言之，二年议乃决也。〕</font></font><font size=4px>

 　　夏，六月，以御史大夫韩安国为护军将军，卫尉李广为骁骑将军，太仆公孙贺为轻车将军，大行王恢为将屯将军，</font><font size=4px color="#009090"><font size=4px>〔司马彪曰：轻车，古之战车。李奇曰：将屯，主监诸屯。〕</font></font><font size=4px>太中大夫李息为材官将军，将车骑、材官三十余万匿马邑旁谷中，约单于入马邑纵兵。阴使聂壹为间，</font><font size=4px color="#009090"><font size=4px>〔间，古苋翻。〕</font></font><font size=4px>亡入匈奴，谓单于曰："吾能斩马邑令、丞，以城降，</font><font size=4px color="#009090"><font size=4px>〔县有令，有丞，长吏也。〕</font></font><font size=4px>财物可尽得。"单于爱信，以为然而许之。聂壹乃诈斩死罪囚，县其头马邑城下</font><font size=4px color="#009090"><font size=4px>〔县，古悬字通。〕</font></font><font size=4px>示单于使者为信，曰："马邑长吏已死，</font><font size=4px color="#009090"><font size=4px>〔长，知两翻。〕</font></font><font size=4px>可急来！"于是单于穿塞，将十万骑入武州塞。</font><font size=4px color="#009090"><font size=4px>〔班志，武州县属雁门郡。崔浩曰：今平城首西百里有武州城是也。杜佑曰：武州塞在朔州善阳县界。〕</font></font><font size=4px>未至马邑百余里，见畜布野</font><font size=4px color="#009090"><font size=4px>〔畜，许救翻。〕</font></font><font size=4px>而无人牧者，怪之。乃攻亭，得雁门尉史，欲杀之；</font><font size=4px color="#009090"><font size=4px>〔师古曰：汉律：近塞皆置尉，百里一人，士史、尉史各二人。时雁门尉史行徼见寇，因保此亭。〕</font></font><font size=4px>尉史乃告单于汉兵所居。单于大惊曰："吾固疑之。"乃引兵还，出曰："吾得尉史，天也！"以尉史为天王。塞下传言单于已去，汉兵追至塞，度弗及，乃皆罢兵。</font><font size=4px color="#009090"><font size=4px>〔度，徒洛翻。〕</font></font><font size=4px>王恢主别从代出击胡辎重，</font><font size=4px color="#009090"><font size=4px>〔重，直用翻。〕</font></font><font size=4px>闻单于还，兵多，亦不敢出。

 　　上怒恢。恢曰："始，约为入马邑城，兵与单于接，而臣击其辎重，可得利。今单于不至而还，臣以三万人众不敌，只取辱，固知还而斩，然完陛下士三万人。" 于是下恢廷尉，</font><font size=4px color="#009090"><font size=4px>〔下，遐嫁翻。〕</font></font><font size=4px>廷尉当，"恢逗桡，当斩。"</font><font size=4px color="#009090"><font size=4px>〔应劭曰：逗，曲行避敌也。桡，顾望也。如淳曰：军行而逗留、畏懦者，要斩。师古曰：应说非也。逗，留止也。桡，谓屈弱也。逗，音豆，又音住。桡，奴教翻。〕</font></font><font size=4px>恢行千金丞相蚡，蚡不敢言上，而言于太后曰："王恢首为马邑事，今不成而诛恢，是为匈奴报仇也。"</font><font size=4px color="#009090"><font size=4px>〔蚡，房吻翻。是为，于伪翻。〕</font></font><font size=4px>上朝太后，</font><font size=4px color="#009090"><font size=4px>〔朝，直遥翻。〕</font></font><font size=4px>太后以蚡言告上。上曰："首为马邑事者恢，故发天下兵数十万，从其言为此。且纵单于不可得，恢所部击其辎重，犹颇可得以尉士大夫心。</font><font size=4px color="#009090"><font size=4px>〔尉，与慰同。〕</font></font><font size=4px>今不诛恢，无以谢天下。"于是恢闻，乃自杀。自是之后，匈奴绝和亲，攻当路塞，</font><font size=4px color="#009090"><font size=4px>〔师古曰：塞之当行道处者。〕</font></font><font size=4px>往往入盗于汉边，不可胜数；然尚贪乐关市，</font><font size=4px color="#009090"><font size=4px>〔匈奴与汉人于边为互市，如今之回易场也。胜，音升。乐，音洛。〕</font></font><font size=4px>嗜汉财物，汉亦关市不绝以中其意。</font><font size=4px color="#009090"><font size=4px>〔中，竹仲翻。〕</font></font><font size=4px>

 　　元光三年（己酉，公元前一三二年）

 　　春，河水徙，从顿丘东南流。</font><font size=4px color="#009090"><font size=4px>〔师古曰：顿丘，丘名，因以为县；本卫地也。地理志，属东郡；今则在魏州界。考异曰：汉书武纪云："东南流入勃海。"按顿丘属东郡。勃海乃在顿丘东。此恐误，今不取。〕</font></font><font size=4px>夏，五月，丙子，复决濮阳瓠子，</font><font size=4px color="#009090"><font size=4px>〔濮阳县属东郡。服虔曰：瓠子，堤名，在东郡。苏林曰：甄城以南、濮阳以北为瓠子河，广百步，深五丈。水经：瓠子河出濮阳县北十里，即瓠河口。复，扶又翻。瓠，户故翻。考异曰：史记河渠书："元光中，河决瓠子，东注巨野。"服虔注汉书武纪曰："瓠子，堤名，在东郡白马。"苏林曰："在甄城以南，濮阳以北。"将相名臣表曰："五月，丙子，河决瓠子。"然则瓠子即濮阳县境堤名也。〕</font></font><font size=4px>注巨野，</font><font size=4px color="#009090"><font size=4px>〔班志，巨野县属山阳郡；大野泽在其北。师古曰：即今郓州巨野县。〕</font></font><font size=4px>通淮、泗，</font><font size=4px color="#009090"><font size=4px>〔决河之水，由巨野而通泗水，由泗水而通淮也。〕</font></font><font size=4px>泛郡十六。</font><font size=4px color="#009090"><font size=4px>〔泛，敷剑翻。〕</font></font><font size=4px>天子使汲黯、郑当时发卒十万塞之，辄复坏。</font><font size=4px color="#009090"><font size=4px>〔塞，悉则翻。复，扶又翻；下同。〕</font></font><font size=4px>是时，田蚡奉邑食鄃；</font><font size=4px color="#009090"><font size=4px>〔奉，扶用翻。鄃，音输。鄃县属清河郡。〕</font></font><font size=4px>鄃居河北，河决而南，则鄃无水灾，邑收多。蚡言于上曰："江、河之决皆天事，未易以人力强塞，</font><font size=4px color="#009090"><font size=4px>〔易，以豉翻。强，其两翻。〕</font></font><font size=4px>塞之未必应天。"而望气用数者亦以为然。于是天子久之不复事塞也。

 　　初，孝景时，魏其侯窦婴为大将军，武安侯田蚡乃为诸郎，</font><font size=4px color="#009090"><font size=4px>〔诸郎，诸曹郎也。〕</font></font><font size=4px>侍酒跪起如子侄；已而蚡日益贵幸，为丞相。魏其失势，宾客益衰，</font><font size=4px color="#009090"><font size=4px>〔师古曰：言素为婴之宾客者，渐以衰退，不复往也。〕</font></font><font size=4px>独故燕相颍阴灌夫不去。</font><font size=4px color="#009090"><font size=4px>〔燕王定国，王泽之孙也；夫自太仆出相之。班志，颍阴县属颍川郡。相，息亮翻。〕</font></font><font size=4px>婴乃厚遇夫，相为引重，</font><font size=4px color="#009090"><font size=4px>〔张晏曰：相荐达为声势也。师古曰：相牵引以致于尊重也。为，于伪翻。〕</font></font><font size=4px>其游如父子然。夫为人刚直，使酒，诸有势在己之右者必陵之；数因酒忤丞相。</font><font size=4px color="#009090"><font size=4px>〔数，所角翻。忤，五故翻。〕</font></font><font size=4px>丞相乃奏案："灌夫家属横颍川，民苦之。"</font><font size=4px color="#009090"><font size=4px>〔夫宗族、宾客为权利，横于颍川；小儿歌之曰："颍水清，灌氏宁；颍水浊，灌氏族。"横，户孟翻。〕</font></font><font size=4px>收系夫及支属，皆得弃市罪。</font><font size=4px color="#009090"><font size=4px>〔刑人于市，与众弃之，故杀之于市者谓之弃市。景帝中元年，改磔曰弃市。应劭曰：先诸死刑皆磔于市，今改曰弃市，自非妖逆，不复磔也。师古曰：磔，谓张其尸也。弃市，杀之于市也。〕</font></font><font size=4px>魏其上书论救灌夫，上令与武安东朝廷辨之。</font><font size=4px color="#009090"><font size=4px>〔东朝，谓太后居长乐宫，在未央宫之东也；令于长乐宫见太后，廷辨其是非也。朝，直遥翻，下同。〕</font></font><font size=4px>魏其、武安因互相诋讦。</font><font size=4px color="#009090"><font size=4px>〔讦，居谒翻。〕</font></font><font size=4px>上问朝臣："两人孰是？"唯汲黯是魏其，韩安国两以为是；郑当时是魏其，后不敢坚。上怒当时曰："吾并斩若属矣！"</font><font size=4px color="#009090"><font size=4px>〔若属，犹言汝辈也。〕</font></font><font size=4px>即罢、起，入，上食太后，</font><font size=4px color="#009090"><font size=4px>〔上，时掌翻。〕</font></font><font size=4px>太后怒不食，曰："今我在也，而人皆藉吾弟；</font><font size=4px color="#009090"><font size=4px>〔晋灼曰：藉，蹈也。藉，慈夜翻。〕</font></font><font size=4px>令我百岁后，皆鱼肉之乎！"</font><font size=4px color="#009090"><font size=4px>〔师古曰：以比鱼肉而食啖也。〕</font></font><font size=4px>上不得已，遂族灌夫；使有司案治魏其，得弃市罪。

 　　元光四年（庚戌，公元前一三一年）

 　　冬，十二月晦，论杀魏其于渭城。</font><font size=4px color="#009090"><font size=4px>〔汉法，以冬月行重刑，遇春则赦若赎，故以十二月晦论杀魏其侯。此武安侯蚡之意也。渭城县属扶风，秦之咸阳也。考异曰：班固汉武故事曰："上召大臣议之。群臣多是窦婴，上亦不复穷问，两罢之。田蚡大恨，欲自杀；先与太后诀，兄弟共号哭诉太后，太后亦哭，弗食。上不得巳，遂乃杀婴。"按汉武故事，语多诞妄，非班固书；盖后人为之，托固名耳。〕</font></font><font size=4px>春，三月，乙卯，武安侯蚡亦薨。</font><font size=4px color="#009090"><font size=4px>〔考异曰：武安侯传云："元光四年春，丞相按灌夫事；其夏，取夫人。五年十月，论灌夫及家属。十二月，晦，魏其弃市。"徐广引武帝本纪、侯表，以为蚡薨在婴死后分明，四年当是三年，五年当是四年。今从之、广又疑十二月为二月；按汉制，常以立春下宽大诏书，蚡恐魏其得释，故以十二月晦杀之，何必改为二月也！〕</font></font><font size=4px>及淮南王安败，</font><font size=4px color="#009090"><font size=4px>〔见后十九卷元狩元年。〕</font></font><font size=4px>上闻蚡受安金，有不顺语，</font><font size=4px color="#009090"><font size=4px>〔见上卷建元二年。〕</font></font><font size=4px>曰："使武安侯在者，族矣！"

 　　夏，四月，陨霜杀草。

 　　御史大夫安国行丞相事，引；堕车，蹇。</font><font size=4px color="#009090"><font size=4px>〔如淳曰：为天子导引而堕车蹇跛也。余据汉制，大驾则公卿奉引，安国盖因奉引而堕车也。堕，杜火翻。〕</font></font><font size=4px>五月，丁巳，以平棘侯薛泽为丞相；</font><font size=4px color="#009090"><font size=4px>〔薛泽，高祖功臣广平侯薛欧之孙。广平，侯国，景帝中二年罪绝，中五年，复封泽平棘侯。班志，平棘县属常山郡。〕</font></font><font size=4px>安国病免。

 　　地震；赦天下。

 　　九月，以中尉张欧为御史大夫。韩安国疾愈，复为中尉。

 　　河间王德，修学好古，实事求是，</font><font size=4px color="#009090"><font size=4px>〔德，景帝子，帝之兄也；景帝前二年受封。师古曰：实事求是，务得其实，每求真是也。好，呼到翻；下同。〕</font></font><font size=4px>以金帛招求四方善书，得书多与汉朝等。</font><font size=4px color="#009090"><font size=4px>〔朝，直遥翻；下同。〕</font></font><font size=4px>是时，淮南王安亦好书，所招致率多浮辩；献王所得书，皆古文先秦旧书，</font><font size=4px color="#009090"><font size=4px>〔师古曰：先秦，犹言秦先，谓未焚书之前。余据献王传，旧书，即谓周官、尚书、礼记、孟子、老子之书也。〕</font></font><font size=4px>采礼乐古事，稍稍增辑至五百余篇，被服、造次</font><font size=4px color="#009090"><font size=4px>〔师古曰：被服，言常居处其中也。造次，谓所向必行也。余谓被服者，言以儒术衣被其身也。被，皮义翻。造，千到翻。〕</font></font><font size=4px>必于儒者，山东诸儒多从之游。

 　　元光五年（辛亥，公元前一三零年）

 　　冬，十月，河间王来朝，献雅乐，对三雍宫</font><font size=4px color="#009090"><font size=4px>〔应劭曰：辟雍、明堂、灵台也。雍，和也；言天地、君臣、人民皆和也。余谓对三雍宫者，对三雍之制度，非召对于三雍宫。〕</font></font><font size=4px>及诏策所问三十余事；其对，推道术而言，得事之中，文约指明，</font><font size=4px color="#009090"><font size=4px>〔师古曰：中，竹仲翻。约，少也。指，谓义之所趋，若人以手指物也。〕</font></font><font size=4px>天子下太乐宫常存肄河间王所献雅声，</font><font size=4px color="#009090"><font size=4px>〔班表：太乐官属大常。肄，以至翻，习也。下，遐嫁翻。〕</font></font><font size=4px>岁时以备数，然不常御也。春，正月，河间王薨，中尉常丽以闻，</font><font size=4px color="#009090"><font size=4px>〔姓谱：常性，黄帝相常先之后。〕</font></font><font size=4px>曰："王身端行治，</font><font size=4px color="#009090"><font size=4px>〔师古曰：端，直也。治，理也。行，下孟翻。〕</font></font><font size=4px>温仁恭俭，笃敬爱下，明知深察，惠于鳏寡。"大行令奏："諡法:『聪明睿知曰献』，諡曰献王。"</font><font size=4px color="#009090"><font size=4px>〔知，读曰智。〕</font></font><font size=4px>

 　　班固赞曰：昔鲁哀公有言："寡人生于深宫之中，长于妇人之手，未尝知忧，未尝知惧。"</font><font size=4px color="#009090"><font size=4px>〔师古曰：哀公与孔子言也，事见孙卿子。长，知两翻。〕</font></font><font size=4px>信哉斯言也，虽欲不危亡，不可得已！</font><font size=4px color="#009090"><font size=4px>〔师古曰：巳，语终辞。〕</font></font><font size=4px>是故古人以宴安为鸩毒，</font><font size=4px color="#009090"><font size=4px>〔师古曰：左氏传：管敬仲曰："宴安鸩毒，不可怀也。"〕</font></font><font size=4px>无德而富贵谓之不幸。汉兴，至于孝平，诸侯王以百数，率多骄淫失道。何则。沈溺放恣之中，</font><font size=4px color="#009090"><font size=4px>〔沈，持林翻。〕</font></font><font size=4px>居势使然也。自凡人犹系于习俗，而况哀公之伦乎！"夫唯大雅，卓尔不群"，河间献王近之矣。</font><font size=4px color="#009090"><font size=4px>〔近，其靳翻。〕</font></font><font size=4px>

 　　初，王恢之讨东越也，</font><font size=4px color="#009090"><font size=4px>〔见上卷建元六年。〕</font></font><font size=4px>使番阳令唐蒙风晓南越。南越食蒙以蜀枸酱，</font><font size=4px color="#009090"><font size=4px>〔班志，番阳县属豫章郡。番，蒲何翻。风，读曰讽。刘德曰：枸树如桑，其椹长二三寸，味酢；取其实以为酱，美。师古曰：枸者，缘木而生，非树也。子形如桑椹，又不长，一二寸，味尤辛，不酢：刘说非也。裴駰曰：按汉书音义：枸木似谷树，其叶似桑叶，用其叶作酱酢，美，蜀人以为珍味。广志曰：枸，黑色，味辛，下气，消谷。晋灼曰：枸，音矩。索隐从徐广音求羽翻。唐本本草注曰：蒟，蔓生，叶似王瓜而厚大，味辛香，实似桑椹，皮黑，肉白。刘渊林曰：蒟酱，缘木而生，其子如桑椹，熟时正青，长二三寸，以蜜藏而食，辛香，调五藏。李心传曰:蒟酱，广、蜀皆有之，实草类也。蜀中者，缘木而生，如桑椹，熟时正青，长二三寸，以蜜藏而食之。广中者，蔓生，叶似王瓜而厚大，味辛香，实似桑椹，皮黑，肉白，其苗如浮留藤，取叶合槟榔食之。西戎亦时时持来，细而辛烈。唐蒙所见，谓来自牂柯，则广生，殆蜀本也。蒟酱之味，全类荜拨，而荜拨辛烈尤甚。世人唯用荜拨，不用蒟酱，故鲜有知者。〕</font></font><font size=4px>蒙问所从来，曰："道西北牂柯江。牂柯江广数里，出番禺城下。"</font><font size=4px color="#009090"><font size=4px>〔南越志曰：番禺之西有江浦焉。师古曰：牂柯，系船杙。华阳国志云：楚遣庄蹻伐夜郎，军至且兰，椓船于岸而步战。既灭夜郎，以且兰有椓船牂柯处，乃改为牂柯。又后汉志注：牂柯，江中名山。或曰，牂柯江东通四会，至番禺入海。水经：牂柯水东至郁林广郁县为郁水，南流入交趾界。刘昫曰：唐邕州治宣化县，汉郁林郡之领方县地也；驩水在县北，本牂柯河，俗呼为郁状江，即骆越水也。盖广郁县，汉亦属郁林郡。水经所谓交趾界者，汉交趾州界也。牂，音臧。柯，音歌。班志，番禺县属南海郡，时为南越王都。广，古旷翻。番，音潘。禺，音愚。〕</font></font><font size=4px>蒙归至长安，问蜀贾人。贾人曰："独蜀出枸酱，多持窃出市夜郎。</font><font size=4px color="#009090"><font size=4px>〔华阳国志：夜郎王，竹王三郎之后，武帝开为县，属牂柯郡。史记正义曰：今泸州南大江南岸协州、曲州，本夜郎国。贾，音古。〕</font></font><font size=4px>夜郎者，临牂柯江，江广百余步，足以行船。南越以财物役属夜郎，西至桐师，</font><font size=4px color="#009090"><font size=4px>〔桐师亦西南夷种，其地在夜郎之西，叶榆之西南。〕</font></font><font size=4px>然亦不能臣使也。"蒙乃上书说上曰：</font><font size=4px color="#009090"><font size=4px>〔乃上，时掌翻。说，式芮翻。〕</font></font><font size=4px>"南越王黄屋左纛。地东西万余里，名为外臣，实一州主也。今以长沙、豫章往，水道多，绝难行。窃闻夜郎所有精兵可得十余万，浮船牂柯江，出其不意，此制越一奇也。诚以汉之强，巴、蜀之饶，通夜郎道为置吏，甚易。"</font><font size=4px color="#009090"><font size=4px>〔为，于伪翻；下同。易，以豉翻。〕</font></font><font size=4px>上许之。

 　　乃拜蒙为中郎将，将千人，食重万余人，</font><font size=4px color="#009090"><font size=4px>〔师古曰：食粮及衣重也。重，直用翻。〕</font></font><font size=4px>从巴、蜀筰关入，</font><font size=4px color="#009090"><font size=4px>〔李文子曰：筰关在沈黎郡；又云：在犍为郡界。宋白曰：眉州青神县临青衣江。郡国志：汉武帝使唐蒙开西南夷路始此。眉州，汉犍为郡地。筰，才各翻。〕</font></font><font size=4px>遂见夜郎侯多同。</font><font size=4px color="#009090"><font size=4px>〔多同，夜郎侯之名也。〕</font></font><font size=4px>蒙厚赐，喻以威德，约为置吏，使其子为令。</font><font size=4px color="#009090"><font size=4px>〔自此以下，为，如字。〕</font></font><font size=4px>夜郎旁小邑皆贪汉缯帛，以为汉道险，终不能有也，乃且听蒙约。还报，上以为犍为郡，</font><font size=4px color="#009090"><font size=4px>〔李文子曰：犍为郡治鄨；元光五年，又治南广。水经注曰：鄨水出符县南不狼山，县有犍山。后汉志：鄨水过牂柯郡入延江水。水经注：沅水出且兰，东至镡城为沅水。寰宇记：唐播州、夷州、费州、庄州即秦且兰、夜郎之西北隅，今珍州亦其地。又西，高州有夜郎县，牂州建安县有古夜郎城，西近施、黔，东近辰、沅，皆其境也。犍，居言翻。章怀太子贤曰：犍为故城，在今眉州隆山县西北。〕</font></font><font size=4px>发巴、蜀卒治道，自僰道指牂柯江，</font><font size=4px color="#009090"><font size=4px>〔班志，僰道属犍为郡。宋白曰：古僰国；县有蛮夷曰道，故为僰道，今戎州治所。康曰：僰国在马湖江，唐蒙凿石开道以通之。治，直之翻。僰，蒲北翻。〕</font></font><font size=4px>作者数万人，士卒多物故，有逃亡者；用军兴法诛其渠率，</font><font size=4px color="#009090"><font size=4px>〔郑玄曰：县官征聚曰兴，今云军兴是也。率，所类翻。〕</font></font><font size=4px>巴、蜀民大惊恐。上闻之，使司马相如责唐蒙等，因谕告巴、蜀民以非上意，相如还报。

 　　是时，邛、筰之君长</font><font size=4px color="#009090"><font size=4px>〔华阳国志：雅州邛崃山，本名邛筰山，故邛人、筰人界。韦昭曰，筰县在越雟。文颖曰：邛者，今为邛都县；筰者，今为定筰县。史记正义曰：邛都西有邛僰山，在雅州荣经县界，山岩峭峻，曲回九折，乃至上下有疑冰，即王尊叱驭处。康曰：邛都夷，其地陷为污泽，因名邛池，南人呼为邛河。师古曰：邛都，今之邛州本其地。邛，渠容翻。筰，才各翻。〕</font></font><font size=4px>闻南夷与汉通，得赏赐多，多欲愿为内臣妾，请吏比南夷。天子问相如，相如曰："邛、筰、冉駹者近蜀，道亦易通；</font><font size=4px color="#009090"><font size=4px>〔师古曰：今开州、夔州等首领多姓冉者，本皆冉种也。后汉书，冉駹，其山有六夷、七羌、九蛮，各有部落。括地志：蜀西徼外羌，茂州、冉州本冉駹国。康曰：其人依山居士，累石为室至十余丈。駹，音厖。易，以豉翻。〕</font></font><font size=4px>秦时尝通，为郡县，至汉兴而罢。今诚复通，为置郡县，愈于南夷。"</font><font size=4px color="#009090"><font size=4px>〔张揖曰：愈，差也；又云：愈，犹胜也。晋灼曰：南夷，谓牂柯、犍为，西夷，谓越巂、益州也。为置之为，于伪翻。〕</font></font><font size=4px>天子以为然，乃拜相如为中郎将，建节往使，及副使王然于等乘传，因巴、蜀吏币物以赂西夷；邛、筰、冉駹、斯榆之君</font><font size=4px color="#009090"><font size=4px>〔康曰：本叶榆泽，其君长因以立号，后随畜移于徙。师古曰：徙，音斯，故又号为徙榆。使，疏吏翻。传，张恋翻。〕</font></font><font size=4px>皆请为内臣。除边关；关益斥，西至沬、若水，</font><font size=4px color="#009090"><font size=4px>〔斥，开广也。张揖曰：沬水出蜀广平徼外，与青衣水合。若水出旄牛徼外，至僰道入江。华阳国志：汉嘉县有沬水。李文子曰：若水南至大作入绳水。师古曰：沬，音妹。〕</font></font><font size=4px>南至牂柯为徼，通零关道，</font><font size=4px color="#009090"><font size=4px>〔班志，零关属越巂郡。张揖曰：凿灵山为道。寰宇记：灵关山在雅州卢山县北二十里，灵关镇在卢山县北八十二里。零、灵通用。徼，吉吊翻。〕</font></font><font size=4px>桥孙水</font><font size=4px color="#009090"><font size=4px>〔张揖曰：孙水出台登县，南至会无，入若水。康曰：一名白沙江。李文子曰：孙水，本名长河水。〕</font></font><font size=4px>以通邛都，为置一都尉、十余县，属蜀。</font><font size=4px color="#009090"><font size=4px>〔为，于伪翻。〕</font></font><font size=4px>天子大说。</font><font size=4px color="#009090"><font size=4px>〔说，读曰悦。〕</font></font><font size=4px>

 　　诏发卒万人治雁门阻险。</font><font size=4px color="#009090"><font size=4px>〔师古曰：阻险，所以为固，用止匈奴之寇。贡父曰：治险阻者，通道令平易，以便伐匈奴。治，直之翻。〕</font></font><font size=4px>

 　　秋，七月，大风拔木。

 　　女巫楚服等教陈皇后祠祭厌胜，挟妇人媚道；事觉，</font><font size=4px color="#009090"><font size=4px>〔厌，一涉翻。贾公彦曰：按汉书：妇人蛊惑媚道，更相祝诅，作木偶人埋之于地。汉法又有官禁敢行媚道者。〕</font></font><font size=4px>上使御史张汤穷治之。汤深竟党与，相连及诛者三百余人，楚服枭首于市。</font><font size=4px color="#009090"><font size=4px>〔枭，坚尧翻。〕</font></font><font size=4px>乙巳，赐皇后册，收其玺绶，罢退，居长门宫。</font><font size=4px color="#009090"><font size=4px>〔长门宫，如淳曰：长门在长安城东南。东方朔传：窦太主献长门园，上以为宫。〕</font></font><font size=4px>窦太主惭惧，稽颡谢上。</font><font size=4px color="#009090"><font size=4px>〔窦太主，陈皇后母也。稽，音启。〕</font></font><font size=4px>上曰："皇后所为不轨于大义，不得不废。主当信道以自慰，勿受妄言以生嫌惧。后虽废，供奉如法，长门无异上宫也。"

 　　初，上尝置酒窦太主家，主见所幸卖珠儿董偃，上赐之衣冠，尊而不名，称为"主人翁"，使之侍饮，由是董君贵宠，天下莫不闻。</font><font size=4px color="#009090"><font size=4px>〔考异曰：汉武故事曰："陈皇后废处长门宫，窦太主以宿恩犹自亲近。后置酒主家，主见所幸董偃。"按东方朔传："爰叔为偃画计，令主献长门园，更名曰长门宫，"则偃见上在陈后废前明矣。〕</font></font><font size=4px>常从游戏北宫，驰逐平乐观，</font><font size=4px color="#009090"><font size=4px>〔平乐观在未央宫北，周回十五里；高祖时，制度草创。至帝增修之。三辅黄图曰：上林苑中有中平乐观。乐，音洛。观，古玩翻。〕</font></font><font size=4px>鸡、鞠之会，</font><font size=4px color="#009090"><font size=4px>〔斗鸡及蹴踘也。鞠，球也，以皮为之。鞠，音居六翻。〕</font></font><font size=4px>角狗、马之足，</font><font size=4px color="#009090"><font size=4px>〔师古曰：角，犹校也。〕</font></font><font size=4px>上大欢乐之。上为窦太主置酒宣室，</font><font size=4px color="#009090"><font size=4px>〔苏林曰：宣室，未央前殿正室也。如淳曰：宣室，布政教之室也。乐，音洛。为，于伪翻。〕</font></font><font size=4px>使谒者引内董君。是时，中郎东方朔陛戟殿下，</font><font size=4px color="#009090"><font size=4px>〔师古曰：持戟立列陛侧也。〕</font></font><font size=4px>辟戟而前曰：</font><font size=4px color="#009090"><font size=4px>〔辟，频亦翻。〕</font></font><font size=4px>"董偃有轨罪三，安得入乎！"上曰："何谓也？"朔曰："偃以人臣私侍公主，其罪一也。败男女之化，而乱婚姻之礼，伤王制，其罪二也。</font><font size=4px color="#009090"><font size=4px>〔败，补迈翻。〕</font></font><font size=4px>陛下富于春秋，方积思于六经；偃不遵经劝学，反以靡丽为右，</font><font size=4px color="#009090"><font size=4px>〔师古曰：右，尊之也。思，相吏翻。〕</font></font><font size=4px>奢侈为务，尽狗马之乐，极耳目之欲，是乃国家之大贼，人主之大蜮，</font><font size=4px color="#009090"><font size=4px>〔师古曰：蜮，魅也，音或。说者以为短狐，非也；短狐，射工耳，于此不当其义；今俗犹云魅蜮也。贡父曰：刘向说春秋，蜮，南方淫气所生，以应哀姜。然则朔正用指偃耳，何必迁就魅蜮也。余按洪范五行传曰：蜮如鳖，三足，生于南越。南越妇人多淫，故其地多蜮，淫女惑乱之气所生也，陆玑草木疏曰："一名射影，江、淮水皆有之。人在岸上，影见水中，投水影则杀之，故曰射影。南人将入水，先以瓦石投水中，令水浊，然后入。或曰，含沙射人皮肌，其疮如疥。陆佃埤雅曰：蜮，一名射工，有长角横在口前如弩，檐临其角，端曲如上弩，以气为矢，因水势以射人，故俗呼为水弩。〕</font></font><font size=4px>其罪三也。"上默然不应，良久曰："吾业已设，饮后而自改。"朔曰：</font><span class="h"><font size=4px>【章：乙十一行本"曰"下有"不可"二字；孔本同；退斋校同。】</font></font><font size=4px>"夫宣室者，先帝之正处也，非法度之政不得入焉。故淫乱之渐，其变为篡。是以竖貂为淫而易牙作患，庆父死而鲁国全。"</font><font size=4px color="#009090"><font size=4px>〔竖貂、易牙，皆齐桓公之臣也。管仲有疾，桓公问之曰："将何以教寡人？"仲曰："愿君之远竖貂、易牙。"公曰："易牙烹其子以快寡人，尚可疑邪？"对曰："人之情非不爱其子，其子之忍，又将何有于君！"公曰："竖貂自宫以近寡人，尚可疑邪？"对曰："人之情非不爱其身，其身之忍，又将何有于君！"公曰："诺。"管仲死，尽逐之；而公食不甘，宫不治。居三年，公曰："仲父不亦过乎！"于是复皆召而反之。明年，公病。竖貂、易牙相与作乱，塞门筑墙不通人。有一妇人逾垣至公所，公曰："我欲食。"妇人曰："吾无所得。"又曰："我欲饮。"妇人曰："吾无所得。"公曰："何故？"曰："竖貂、易牙作乱，故无所得。"公慨然叹曰："若死者有知，吾何面目见仲父乎！"蒙衣袂而绝乎寿宫；虫流出于户，盖以杨门之扉，三月不葬。庆父，鲁桓公庶子，庄公之兄，通于哀姜。庄公薨，庆父弑其子般及闵公，欲为乱而不克，奔莒。莒人归之，缢于密，鲁乃定。父，音甫。〕</font></font><font size=4px>上曰："善！"有诏止，更置酒北宫，引董君从东司马门入；</font><font size=4px color="#009090"><font size=4px>〔未央宫有东阙、北阙，东阙曰苍龙。东司马门，苍龙阙内之司马门也。更，工衡翻。〕</font></font><font size=4px>赐朔黄金三十斤。董君之宠由是日衰。是后，公主、贵人多逾礼制矣。

 　　上以张汤为太中大夫，与赵禹共定诸律令，务在深文。拘守职之吏，作见知法，吏传相监司。用法益刻自此始。</font><font size=4px color="#009090"><font size=4px>〔苏林曰：拘刻于守职之吏。师古曰：见知人犯法而不举告，谓之故纵。晋志曰：见知而不举劾，各与同罪；失不举劾，以赎论；其不见、不知，不坐也。传，张恋翻。监，古衔翻。〕</font></font><font size=4px>

 　　八月，螟。</font><font size=4px color="#009090"><font size=4px>〔食心曰螟。〕</font></font><font size=4px>

 　　是岁，征吏民有明当世之务、习先圣之术者，县次续食，令与计偕。</font><font size=4px color="#009090"><font size=4px>〔师古曰：计者，上计簿使也；郡国每岁遣诣京师上之。偕者，俱也；令所征之人与上计者俱来，而县次给其食。后世讹误，因乘此语，遂谓上计为计偕。阚駰不详，妄为解说，云秦、汉谓诸侯朝使曰计偕。偕，次也。晋代有计偕簿，又改"偕"为"阶"，失之弥远，致误后学。〕</font></font><font size=4px>

 　　菑川人公孙弘对策曰："臣闻上古尧、舜之时，不贵爵赏而民劝善，不重刑罚而民不犯，躬率以正而遇民信也；末世贵爵厚赏而民不劝，深刑重罚而奸不止，其上不正，遇民不信也。夫厚赏重刑，未足以劝善而禁非，必信而已矣。是故因能任官，则分职治；去无用之言，则事情得；不作无用之器，则赋敛省；</font><font size=4px color="#009090"><font size=4px>〔治，直吏翻。去，羌吕翻。敛，力赡翻。〕</font></font><font size=4px>不夺民时，不妨民力，则百姓富；有德者进，无德者退，则朝廷尊；有功者上，无功者下，则群臣逡；</font><font size=4px color="#009090"><font size=4px>〔李奇曰：言有次第也。师古曰：逡，七旬翻。〕</font></font><font size=4px>罚当罪，则奸邪止，赏当贤，则臣下劝。凡此八者，治之本也。故民者，业之则不争，理得则不怨，有礼则不暴，爱之则亲上，</font><font size=4px color="#009090"><font size=4px>〔师古曰：各得其业，则无争心；各申其理，则无所怨；使之由礼，则无暴慢；子而爱之，则知亲上也。〕</font></font><font size=4px>此有天下之急者也。礼义者，民之所服也；而赏罚顺之，则民不犯禁矣。

 　　臣闻之：气同则从，声比则应。</font><font size=4px color="#009090"><font size=4px>〔比，频寐翻，音毗，和也。〕</font></font><font size=4px>今人主和德于上，百姓和合于下，故心和则气和，气和则形和，形和则声和，声和则天地之和应矣。故阴阳和，风雨时，甘露降，五谷登，六畜蕃，</font><font size=4px color="#009090"><font size=4px>〔畜，许又翻。蕃，扶元翻。〕</font></font><font size=4px>嘉禾兴，朱草生，山不童，泽不涸，此和之至也。"

 　　时对者百余人，太常奏弘第居下。策奏，天子擢弘对为第一，拜为博士，待诏金马门。</font><font size=4px color="#009090"><font size=4px>〔如淳曰：武帝时，相马者东方京作铜马法献之，立马于鲁班门外，更名鲁班门为金马门。三辅黄图曰：金马门，宦者署，武帝得大宛马，以铜铸作，立于署门，因以为名。〕</font></font><font size=4px>

 　　齐人辕固，年九十余，亦以贤良征。公孙弘仄目而事固，固曰："公孙子，务正学以言，无曲学以阿世！"诸儒多疾毁固者，固遂以老罢归。

 　　是时，巴、蜀四郡</font><font size=4px color="#009090"><font size=4px>〔四郡，蜀郡、广汉郡、犍为郡、巴郡也。〕</font></font><font size=4px>凿山通西南夷，千余里戍转相饷。数岁，道不通，士罢饿、离暑湿死者甚众；</font><font size=4px color="#009090"><font size=4px>〔罢，读曰疲。〕</font></font><font size=4px>西南夷又数反，</font><font size=4px color="#009090"><font size=4px>〔数，所角翻。〕</font></font><font size=4px>发兵兴搫，费以巨万计而无功。上患之，诏使公孙弘视焉。还奏事，盛毁西南夷无所用，上不听。弘每朝会，</font><span class="h"><font size=4px>【章：乙十一行本"会"下有"议"字；孔本同；退斋校同。】</font></font><font size=4px></font><font size=4px color="#009090"><font size=4px>〔朝，直遥翻。〕</font></font><font size=4px>开陈其端，使人主自择，不肯面折廷争。于是上察其行慎厚，辩论有余，习文法吏事，缘饰以儒术，</font><font size=4px color="#009090"><font size=4px>〔师古曰：譬之于衣，加纯缘也。折，之舌翻。争，读曰诤。行，下孟翻。〕</font></font><font size=4px>大说之，</font><font size=4px color="#009090"><font size=4px>〔说，读曰悦。〕</font></font><font size=4px>一岁中迁至左内史。</font><font size=4px color="#009090"><font size=4px>〔考异曰：汉书武纪云："元光元年五月，诏策贤良，于是董仲舒、公孙弘等出焉。"按弘传："元光五年，复征贤良文学，菑川国推上弘。"其策文颇与武纪元年策文相类。又云："一岁中至左内史。"百官表："元光五年，弘为左内史。"然则弘之再举贤良，不在元光元年明矣。荀纪着于此年"征吏民明当世之务"下。葛洪西京杂记亦云："弘以元光五年为国士所推上为贤良，"若此续食之诏在八月，则弘不容于今年巳为左内史。盖此诏在今年，不知何月，故班氏系之于年末耳。其策文相类，盖出偶然；或者此策乃弘先举贤良时所对，班氏误以为此年之策。疑未能明，今从汉纪。〕</font></font><font size=4px>

 　　弘奏事，有不可，不廷辨。常与汲黯请间，</font><font size=4px color="#009090"><font size=4px>〔师古曰：求空隙之暇。〕</font></font><font size=4px>黯先发之，弘推其后，天子常说，</font><font size=4px color="#009090"><font size=4px>〔说，读曰悦。〕</font></font><font size=4px>所言皆听，以此日益亲贵。弘尝与公卿约议，至上前，皆倍其约以顺上旨。</font><font size=4px color="#009090"><font size=4px>〔倍，蒲妹翻。〕</font></font><font size=4px>汲黯廷诘弘曰："齐人多诈而无情实；始与臣等建此议，今皆倍之，不忠！"上问弘。弘谢曰："夫知臣者，以臣为忠；不知臣者，以臣为不忠。"上然弘言。左右幸臣每毁弘，上益厚遇之。

 　　元光六年（壬子，公元前一二九年）

 　　冬，初算商车。</font><font size=4px color="#009090"><font size=4px>〔李奇曰：始税商贾车船，令出算。〕</font></font><font size=4px>

 　　大司农郑当时言："穿渭为渠，下至河，</font><font size=4px color="#009090"><font size=4px>〔渠起长安，旁南山下至河三百余里。〕</font></font><font size=4px>漕关东粟径易，</font><font size=4px color="#009090"><font size=4px>〔易，以豉翻。〕</font></font><font size=4px>又可以溉渠下民田万余顷。"春，诏发卒数万人穿渠，如当时策，三岁而通，人以为便。

 　　匈奴入上谷，杀略吏民。遣车骑将军卫青出上谷，骑将军公孙敖出代，轻车将军公孙贺出云中，骁骑将军李广出雁门，各万骑，击胡关市下。卫青至龙城，</font><font size=4px color="#009090"><font size=4px>〔龙城，匈奴祭天，大会诸部处。〕</font></font><font size=4px>得胡首虏七百人；公孙贺无所得；公孙敖为胡所败，亡七千骑；李广亦为胡所败。胡生得广，置两马间，络而盛卧，</font><font size=4px color="#009090"><font size=4px>〔败，补迈翻。盛，时征翻。〕</font></font><font size=4px>行十余里；广佯死，暂腾而上胡儿马上，</font><font size=4px color="#009090"><font size=4px>〔师古曰：腾，跳跃也。上，时掌翻。〕</font></font><font size=4px>夺其弓，鞭马南驰，遂得脱归。汉下敖、广吏，</font><font size=4px color="#009090"><font size=4px>〔下，遐嫁翻。〕</font></font><font size=4px>当斩，赎为庶人；唯青赐爵关内侯。青虽出于奴虏，</font><font size=4px color="#009090"><font size=4px>〔青本平阳公主家骑奴。〕</font></font><font size=4px>然善骑射，材力绝人；遇士大夫以礼，与士卒有恩，众乐为用，有将帅材，</font><font size=4px color="#009090"><font size=4px>〔骑，奇寄翻。乐，音洛。将，即亮翻。帅，所类翻。〕</font></font><font size=4px>故每出辄有功。天下由此服上之知人。

 　　夏，大旱；蝗。

 　　六月，上行幸雍。

 　　秋，匈奴数盗边，</font><font size=4px color="#009090"><font size=4px>〔数，所角翻。〕</font></font><font size=4px>渔阳尤甚。以卫尉韩安国为材官将军，屯渔阳。

 　　元朔元年（癸丑、前一二八）</font><font size=4px color="#009090"><font size=4px>〔应劭曰：朔，苏也。孟轲曰："后来其苏。"苏，息也；言万民品物大繁息也。师古曰：朔，犹始也；言更为初始也。苏息之息，非息生义，应说失之。〕</font></font><font size=4px>

 　　冬，十一月，诏曰："朕深诏执事，兴廉，举孝，庶几成风，绍休圣绪。</font><font size=4px color="#009090"><font size=4px>〔师古曰：休，美也；绪，业也：言绍先圣之休绪也。几，居衣翻。〕</font></font><font size=4px>夫十室之邑，必有忠信；三人并行，厥有我师。</font><font size=4px color="#009090"><font size=4px>〔论语曰：十室之邑，必有忠信如丘者焉。又曰：三人行，必有我师焉。〕</font></font><font size=4px>今或至阖郡而不荐一人，</font><font size=4px color="#009090"><font size=4px>〔师古曰：阖，闭也；总一郡之中，故曰阖。〕</font></font><font size=4px>是化不下究，而积行之君子壅于上闻也。</font><font size=4px color="#009090"><font size=4px>〔师古曰：究，竟也；言见壅遏，不得闻达于天子也。行，下孟翻。〕</font></font><font size=4px>且进贤受上赏，蔽贤蒙显戮，古之道也。其议二千石不举者</font><span class="h"><font size=4px>【章：孔本"者"作"孝"。】</font></font><font size=4px>者罪！"有司奏："不举孝，不奉诏，当以不敬论；</font><font size=4px color="#009090"><font size=4px>〔张晏曰：谓其不勤求士报国。〕</font></font><font size=4px>不察廉，不胜任也，当免。"</font><font size=4px color="#009090"><font size=4px>〔张晏曰：二千石当率身化下；今亲宰牧而无贤人，为不胜任也。胜，音升。〕</font></font><font size=4px>奏可。

 　　十二月，江都易王非薨。</font><font size=4px color="#009090"><font size=4px>〔非，景帝子，前二年，封汝南；三年，徙江都。〕</font></font><font size=4px>

 　　皇子据生，卫夫人之子也。</font><font size=4px color="#009090"><font size=4px>〔是为戾太子。考异曰：汉书武五子传赞曰："建元六年春，戾太子生。"外戚传："卫皇后，元朔元年生男据。"按枚皋传云："武帝春秋二十九乃有皇子。"与外戚传合。盖赞语因蚩尤之旗致此误，亦犹五星聚在秦二世末年，误为汉元年也。〕</font></font><font size=4px>三月，甲子，立卫夫人为皇后，赦天下。

 　　秋，匈奴二万骑入汉，杀辽西太守，略二千余人，围韩安国壁；又入渔阳、雁门，各杀略千余人。安国益东徙，屯北平；数月病死。</font><font size=4px color="#009090"><font size=4px>〔考异曰：安国死在明年，于此终言之。〕</font></font><font size=4px>天子乃复召李广，拜为右北平太守。匈奴号曰"汉之飞将军"，避之，数岁不敢入右北平。

 　　车骑将军卫青将三万骑出雁门，将军李息出代；青斩首虏数千人。

 　　东夷薉君南闾等共</font><span class="h"><font size=4px>【章：乙十一行本"共"作"口"；孔本同，熊校同。】</font></font><font size=4px>二十八万人降，为苍海郡；</font><font size=4px color="#009090"><font size=4px>〔服虔曰：薉貊在辰韩之北，高丽、沃沮之南，东穷大海。师古曰：南闾，薉君名。食货志：彭吴开道通薉貊、朝鲜，置沧海郡。陈寿夫余传：魏时，夫余库有玉璧、圭瓒，传世以为宝。耆老言先代所赐，其印文言"濊王之印"。国有故城名濊城，盖本濊貊之地。又濊传云：武帝灭朝鲜，置乐浪郡，自单单大岭以西属乐浪，自岭以东七县，都尉主之，皆以濊为民，今不耐濊，皆其种也。班志，乐浪东部都尉治不耐县。薉，音濊。降，户江翻。考异曰：史记平准书曰：彭吴贾灭朝鲜，置苍海之郡。按：灭朝鲜，置苍海，两事也，不知何者出贾之谋。〕</font></font><font size=4px>人徒之费，拟于南夷，燕、齐之间，靡然骚动。

 　　是岁，鲁共王余、长沙定王发皆薨。</font><font size=4px color="#009090"><font size=4px>〔二王皆景帝子：余以前二年受封淮阳，三年，徙鲁，发亦以前二年受封长沙。〕</font></font><font size=4px>

 　　临菑人主父偃、</font><font size=4px color="#009090"><font size=4px>〔赵武灵王自号主父，支庶因以为氏。〕</font></font><font size=4px>严安，无终人徐乐，</font><font size=4px color="#009090"><font size=4px>〔班志，无终县属右北平郡，春秋无终子之国。〕</font></font><font size=4px>皆上书言事。

 　　始，偃游齐、燕、赵，皆莫能厚遇，诸生相与排摈不容；家贫，假贷无所得，乃西入关上书阙下，朝奏，暮召入。所言九事，其八事为律令，一事谏伐匈奴，其辞曰：""司马法曰：『国虽大，好战必亡；天下虽平，忘战必危。』</font><font size=4px color="#009090"><font size=4px>〔师古曰：司马穰苴善用兵，着书言兵法，谓之司马法。一说：司马，古主兵之官，有军陈用师之法。余据史记，齐威王使大夫追论古者司马兵法而附穰苴于其中，因号司马穰苴兵法。好，呼到翻。〕</font></font><font size=4px>夫怒者逆德也，兵者凶器也，争者末节也。夫务战胜，穷武事者，未有不悔者也。

 　　昔秦皇帝并吞战国，务胜不休，欲攻匈奴。李斯谏曰：『不可。夫匈奴，无城郭之居，委积之守，</font><font size=4px color="#009090"><font size=4px>〔委，于伪翻。积，子智翻。委积者，仓廪之藏也。郑氏曰：少曰委，多曰积。〕</font></font><font size=4px>迁徙鸟举，难得而制也。轻兵深入，粮食必绝；踵粮以行，重不及事。得其地，不足以为利也；得其民，不可调而守也；</font><font size=4px color="#009090"><font size=4px>〔李奇曰：不可和调也。〕</font></font><font size=4px>胜必杀之，非民父母也；靡敝中国，</font><font size=4px color="#009090"><font size=4px>〔师古曰：靡，散也，音縻。〕</font></font><font size=4px>快心匈奴，非长策也。』秦皇帝不听，遂使蒙恬将兵攻胡，辟地千里，</font><font size=4px color="#009090"><font size=4px>〔辟，读曰辟。〕</font></font><font size=4px>以河为境。地固沮泽、咸卤，不生五谷。</font><font size=4px color="#009090"><font size=4px>〔沮，将预翻。五谷，黍、稷、菽、麦、稻；或曰：黍、稷、秫、稻、粱。〕</font></font><font size=4px>然后发天下丁男以守北河，</font><font size=4px color="#009090"><font size=4px>〔河水迳安定、北地、朔方界，皆北流；至高阙，始屈而东流；过云中桢陵县，又屈而南流。故朔方、云中之北，谓之北河。杜佑曰：卫青渡西河至高阙破匈奴，河自今灵武郡之西南便北流，千余里，过九原郡乃东流。时帝都在秦，所谓西河，疑是此处；其高阙当在河之西也。史记，赵武灵王筑长城，自代并阴山，下至高阙，则与汉书符矣。其河自九原东流千里，在京师直北，汉史即云"北河"，斯则西河之侧者。〕</font></font><font size=4px>暴兵露师十有余年，死者不可胜数，</font><font size=4px color="#009090"><font size=4px>〔胜，音升。〕</font></font><font size=4px>终不能逾河而北，是岂人众不足，兵革不备哉？其势不可也。又使天下蜚刍、挽粟，</font><font size=4px color="#009090"><font size=4px>〔师古曰：运载刍槁，令其疾至，故曰飞刍。挽，谓引车船也。〕</font></font><font size=4px>起于东腄、琅邪负海之郡，转输北河，率三十钟而致一石。</font><font size=4px color="#009090"><font size=4px>〔"东腄"，汉书作"黄腄"。师古曰：黄、腄二县并在东莱。言自东莱及琅邪缘海诸郡皆令转输至北河。六斛四斗为钟，计其道路所费，凡用一百九十二斛，乃得一石至。杜佑曰：腄，即今文登县。腄，直睡翻，又音谁。〕</font></font><font size=4px>男子疾耕，不足于粮饷，女子纺绩，不足于帷幕，百姓靡敝，</font><font size=4px color="#009090"><font size=4px>〔靡，美为翻。〕</font></font><font size=4px>孤寡老弱不能相养，道路死者相望，盖天下始畔秦也。

 　　及至高皇帝，定天下，略地于边，闻匈奴聚于代谷之外而欲击之。御史成进谏曰：『不可。夫匈奴之性，兽聚而鸟散，从之如奴搏影。</font><font size=4px color="#009090"><font size=4px>〔师古曰：搏，击也。搏人之阴影，言不可得。余谓影随物而生者也，存灭不常，难得而搏之。〕</font></font><font size=4px>今以陛下盛德攻匈奴，臣窃危之。』高帝不听，遂北至于代谷，果有平城之围。高皇帝盖悔之甚，乃使刘敬往结和亲之约，</font><font size=4px color="#009090"><font size=4px>〔事见高帝纪。〕</font></font><font size=4px>然后天下忘干戈之事。

 　　夫匈奴难得而制，非一世也；行盗侵驱，</font><font size=4px color="#009090"><font size=4px>〔师古曰：来侵边竟而驱掠人畜也。〕</font></font><font size=4px>所以为业也，天性固然。上及虞、夏、殷、周，固弗程督，</font><font size=4px color="#009090"><font size=4px>〔师古曰：程，课也；督，视责也。〕</font></font><font size=4px>禽兽畜之，</font><font size=4px color="#009090"><font size=4px>〔畜，许六翻。〕</font></font><font size=4px>不属为人。夫上不观虞、夏、殷、周之统，而下循近世之失，此臣之所大忧，百姓之所疾苦也。"

 　　严安上书曰："今天下人民，用财侈靡，车马、衣裘、宫室，皆竞修饰，调五声使有节族，</font><font size=4px color="#009090"><font size=4px>〔苏林曰：族，音奏。师古曰：节，止也。奏，准也。〕</font></font><font size=4px>杂五色使有文章，重五味方丈于前，以观欲天下。</font><font size=4px color="#009090"><font size=4px>〔孟康曰：观，犹显也。师古曰：显示之，使其慕欲也。重，直龙翻。观，古玩翻。〕</font></font><font size=4px>彼民之情，见美则愿之，是教民以侈也；侈而无节，则不可赡，民离本而徼末矣。</font><font size=4px color="#009090"><font size=4px>〔师古曰：赡，足也。离，力智翻。徼，要求也，于尧翻。〕</font></font><font size=4px>末不可徒得，故搢绅者不惮为诈，带剑者夸杀人以矫夺，</font><font size=4px color="#009090"><font size=4px>〔师古曰：夸，大也，竞也。矫，伪也。〕</font></font><font size=4px>而世不知愧，是以犯法者众。臣愿为民制度以防其淫，使贫富不相耀以和其心；心志定，则盗贼消，刑罚少，阴阳和，万物蕃也。</font><font size=4px color="#009090"><font size=4px>〔师古曰：蕃，扶元翻，多也。〕</font></font><font size=4px>昔秦王意广心逸，欲威海外，使蒙恬将兵以北攻胡，又使尉屠睢将楼船之士以攻越。</font><font size=4px color="#009090"><font size=4px>〔睢，音虽。〕</font></font><font size=4px>当是时，秦祸北构于胡，南挂于越，</font><font size=4px color="#009090"><font size=4px>〔师古曰：挂，县也。〕</font></font><font size=4px>宿兵于无用之地，进而不得退。行十余年，丁男被甲，丁女转输，苦不聊生，自经于道树，</font><font size=4px color="#009090"><font size=4px>〔自经，缢也。〕</font></font><font size=4px>死者相望。及秦皇帝崩，天下大畔，灭世绝祀，穷兵之祸也。故周失之弱，秦失之强，不变之患也。今徇西</font><span class="h"><font size=4px>【章：乙十一行本"西"作"南"；孔本同；退斋校同。】</font></font><font size=4px>夷，朝夜郎，降羌、僰，略薉州，</font><font size=4px color="#009090"><font size=4px>〔朝，直遥翻。降，户江翻。僰，蒲北翻。薉，音秽。〕</font></font><font size=4px>建城邑，深入匈奴，燔其龙城，议者美之；此人臣之利，非天下之长策也。"

 　　徐乐上书曰："臣闻天下之患，在于土崩，不在瓦解，古今一也。

 　　何谓土崩？秦之本世是也。陈涉无千乘之尊、尺土之地，身非王公、大人、名族之后，乡曲之誉，非有孔、曾、墨子之贤，陶朱、猗顿之富也；</font><font size=4px color="#009090"><font size=4px>〔范蠡居于陶，自号陶朱公，治产至巨万。猗顿，鲁人，用盬盐起，与王者埒富。〕</font></font><font size=4px>然起穷巷，奋棘矜，</font><font size=4px color="#009090"><font size=4px>〔棘，与戟同。师古曰：矜者，戟之把也。矜，读曰〈矛堇〉，其巾翻。〕</font></font><font size=4px>偏袒大呼，</font><font size=4px color="#009090"><font size=4px>〔呼，火故翻。〕</font></font><font size=4px>天下从风。此其故何也？由民困而主不恤，下怨而上不知，俗已乱而政不修。此三者，陈涉之所以为资也，此之谓土崩。故曰天下之患在乎土崩。

 　　何谓瓦解？吴、楚、齐、赵之兵是也。七国谋为大逆，号皆称万乘之君，带甲数十万，威足以严其境内，财足以劝其士民；然不能西攘尺寸之地</font><font size=4px color="#009090"><font size=4px>〔师古曰：攘，谓侵取汉也。〕</font></font><font size=4px>而身为禽于中原者，此其故何也？非权轻于匹夫而兵弱于陈涉也。当是之时，先帝之德未衰而安土乐俗之民众，</font><font size=4px color="#009090"><font size=4px>〔乐，音洛。〕</font></font><font size=4px>故诸侯无竟外之助，</font><font size=4px color="#009090"><font size=4px>〔师古曰：竟，读曰境。〕</font></font><font size=4px>此之谓瓦解。故曰天下之患不在瓦解。

 　　此二体者，安危之明要，贤主之所宜留意而深察也。

 　　间者，关东五谷数不登，年岁未复，民多穷困，重之以边境之事；</font><font size=4px color="#009090"><font size=4px>〔数，所角翻。师古曰：复，扶目翻。重，直用翻。〕</font></font><font size=4px>推数循理而观之，民宜有不安其处者矣。不安，故易动；易动者，土崩之势也。</font><font size=4px color="#009090"><font size=4px>〔易，以豉翻。〕</font></font><font size=4px>故贤主独观万化之原，明于安危之机，修之庙堂之上而销未形之患也，其要期使天下无土崩之势而已矣。"

 　　书奏，天子召见三人，谓曰："公等皆安在，何相见之晚也！"皆拜为郎中。</font><font size=4px color="#009090"><font size=4px>〔考异曰：汉书主父偃传，云"元光元年，三人上书" 按严安书云"徇南夷，朝夜郎，降羌、僰，略薉州"，此等事皆在元光元年后，盖误以"朔"字为"光"字耳。〕</font></font><font size=4px>主父偃尤亲幸，一岁中凡四迁，为中大夫；大臣畏其口，赂遗累千金。或谓偃曰："太横矣！"</font><font size=4px color="#009090"><font size=4px>〔遗，于季翻。横，户孟翻。〕</font></font><font size=4px>偃曰："吾生不五鼎食，死即五鼎烹耳！"</font><font size=4px color="#009090"><font size=4px>〔张晏曰：五鼎，牛、羊、豕、鱼、麋也。诸侯五，卿大夫三。孔颖达曰：少牢陈五鼎：羊一，豕二，肤三，鱼四，腊五。师古曰：五鼎烹，谓被镬烹之诛。为主父偃被诛张本。〕</font></font><font size=4px>

 　　元朔二年（甲寅，公元前一二七年）

 　　冬，赐淮南王几杖，毋朝。</font><font size=4px color="#009090"><font size=4px>〔朝，直遥翻。考异曰：汉书武纪曰："赐淮南、菑川王几杖，毋朝。"颜师古曰："淮南王安，菑川王志，皆武帝诸父列也，故赐几杖。"按诸侯表，菑川王志在位三十五年，以元光五年薨，齐悼惠王世家、高五王传皆同。此云菑川王志，误也。〕</font></font><font size=4px>

 　　主父偃说上曰："古者诸侯不过百里，强弱之形易制。今诸侯或连城数十，地方千里，缓则骄奢，易为淫乱，急则阻其强而合从以逆京师；</font><font size=4px color="#009090"><font size=4px>〔说，式芮翻。易，以豉翻。从，子容翻。〕</font></font><font size=4px>以法割削之，则逆节萌起；</font><font size=4px color="#009090"><font size=4px>〔师古曰：萌，谓事之始生，如草木之萌芽也。〕</font></font><font size=4px>前日鼂错是也。</font><font size=4px color="#009090"><font size=4px>〔事见十六卷景帝前三年。鼂，直遥翻。错，千故翻。〕</font></font><font size=4px>今诸侯子弟或十数，而适嗣代立，</font><font size=4px color="#009090"><font size=4px>〔适，读曰嫡。〕</font></font><font size=4px>余虽骨肉，无尺地之封，则仁孝之道不宣。愿陛下令诸侯得推恩分子弟，以地侯之，彼人人喜得所愿；上以德施，实分其国，不削而稍弱矣。"上从之。春，正月，诏曰："诸侯王或欲推私恩分子弟邑者，令各条上，</font><font size=4px color="#009090"><font size=4px>〔上，时掌翻。〕</font></font><font size=4px>朕且临定其号名。"于是藩国始分，而子弟毕侯矣。

 　　匈奴入上谷、渔阳，杀略吏民千余人。遣卫青、李息出云中以西至陇西，击胡之楼烦、白羊王于河南，得胡首虏数千，牛羊百余万，走白羊、楼烦王，遂取河南地。诏封青为长平侯；</font><font size=4px color="#009090"><font size=4px>〔班志，长平侯国属汝南郡。〕</font></font><font size=4px>青校尉苏建、张次公皆有功，封建为平陵侯，次公为岸头侯。</font><font size=4px color="#009090"><font size=4px>〔据功臣表：平陵侯食邑于南阳郡武当县界。晋灼曰：河东皮氏县有岸头亭。校，户教翻。〕</font></font><font size=4px>

 　　主父偃言："河南地肥饶，外阻河，蒙恬城之以逐匈奴，内省转输戍漕，广中国，灭胡之本也。"上下公卿议；皆言不便。</font><font size=4px color="#009090"><font size=4px>〔下，遐嫁翻。〕</font></font><font size=4px>上竟用偃计，立朔方郡，使苏建兴十余万人筑朔方城，</font><font size=4px color="#009090"><font size=4px>〔括地志：夏州方朔方县北什贲故城，按是苏建筑；什贲之号，盖出蕃语也。宋白曰：汉朔方郡治三封县，今长泽县有三封故城。什贲故城，今为德静县治。〕</font></font><font size=4px>复缮故秦时蒙恬所为塞，因河为固。转漕甚远，自山东咸被其劳，</font><font size=4px color="#009090"><font size=4px>〔被，皮义翻。〕</font></font><font size=4px>费数十百巨万，府库并虚；汉亦弃上谷之斗辟县造阳地以予胡。</font><font size=4px color="#009090"><font size=4px>〔孟康曰：县斗僻，曲近胡。师古曰：斗，绝也，县之斗曲入匈奴界者，其中造阳地也。杜佑曰：造阳，在今妫川郡之北。辟，读曰僻。予，读曰与。〕</font></font><font size=4px>

 　　三月，乙亥晦，日有食之。

 　　夏，募民徙朔方十万口。

 　　主父偃说上曰："茂陵初立，</font><font size=4px color="#009090"><font size=4px>〔初立于建元二年。〕</font></font><font size=4px>天下豪杰，并兼之家，乱众之民，皆可徒茂陵；内实京师，外销奸猾，此所谓不诛而害除。"上从之，徙郡国豪杰及訾三百万以上于茂陵。</font><font size=4px color="#009090"><font size=4px>〔訾，与赀同。〕</font></font><font size=4px>

 　　轵人郭解，</font><font size=4px color="#009090"><font size=4px>〔班志，轵县属河内郡，音止。〕</font></font><font size=4px>关东大侠也，亦在徙中。卫将军为言："郭解家贫，不中徙。"</font><font size=4px color="#009090"><font size=4px>〔为，于伪翻，言其贫不当在见徙之数。中，竹仲翻。〕</font></font><font size=4px>上曰： "解，布衣，权至使将军为言，</font><font size=4px color="#009090"><font size=4px>〔师古曰：将军为之言，是为其所使也。〕</font></font><font size=4px>此其家不贫。"卒徙解家。</font><font size=4px color="#009090"><font size=4px>〔卒，子恤翻。〕</font></font><font size=4px>解平生睚眦杀人甚众，</font><font size=4px color="#009090"><font size=4px>〔师古曰：睚，音厓，举眼也；眦，即眦字，谓目匡也；言举眼相忤者，即杀之也。一说：睚，五懈翻；眦，士懈翻。睚眦，瞋目貌。二说并通。〕</font></font><font size=4px>上闻之，下吏捕治解，</font><font size=4px color="#009090"><font size=4px>〔下，遐嫁翻。〕</font></font><font size=4px>所杀皆在赦前。轵有儒生侍使者坐，客誉郭解，</font><font size=4px color="#009090"><font size=4px>〔誉，音余。〕</font></font><font size=4px>生曰："解专以奸犯公法，何谓贤！"解客闻，杀此生，断其舌。</font><font size=4px color="#009090"><font size=4px>〔断，丁管翻。〕</font></font><font size=4px>吏以此责解，解实不知杀者，杀者亦</font><span class="h"><font size=4px>【章：乙十一行本"亦"下有"竟"字；孔本同。】</font></font><font size=4px>绝莫知为谁。吏奏解无罪，公孙弘议曰："解，布衣，为任侠行权，以睚眦杀人；解虽弗知，此罪甚于解杀之，当大逆无道。"</font><font size=4px color="#009090"><font size=4px>〔当，谓处断其罪，盖以大逆无道之罪坐郭解也。〕</font></font><font size=4px>遂族部解。</font><font size=4px color="#009090"><font size=4px>〔考异曰：荀纪以郭解事着于建元二年。按武纪，"建元二年初置茂陵邑"，"三年赐徙茂陵者钱"；当是时，卫青、公孙弘皆未贵。又，"元朔二年徙郡国豪杰于茂陵"；此乃徙解之时也。〕</font></font><font size=4px>

 　　班固曰：古者天建国，诸侯立家，自卿大夫以至于庶人，各有等差，是以民服事其上而下无觊觎。</font><font size=4px color="#009090"><font size=4px>〔师古曰：觊，幸也；觎，欲也；幸得其所欲也。觊，音冀。觎，音俞，又音喻。〕</font></font><font size=4px>周室既微，礼乐、征伐自诸侯出；桓、文之后，大夫世权，陪臣执命。</font><font size=4px color="#009090"><font size=4px>〔师古曰：陪，重也。大夫世权，晋六卿、鲁三桓、齐田氏是也。陪臣执命，阳虎之类是也。诸侯之臣，于天子为陪臣；大夫之家臣，于诸侯为陪臣。〕</font></font><font size=4px>陵夷至于战国，合从连衡，</font><font size=4px color="#009090"><font size=4px>〔从，子容翻。衡，读曰横。〕</font></font><font size=4px>繇是列国公子，魏有信陵，赵有平原，齐有孟尝，楚有春申，皆藉王公之势，竞为游侠，鸡鸣狗盗，</font><font size=4px color="#009090"><font size=4px>〔事见三卷赧王十七年。〕</font></font><font size=4px>无不宾礼。而赵相虞卿，弃国捐君，以周穷交魏齐之厄；</font><font size=4px color="#009090"><font size=4px>〔事见五卷周赧王五十六年。〕</font></font><font size=4px>信陵无忌，窃符矫命，戮将专师，以赴平原之急；</font><font size=4px color="#009090"><font size=4px>〔事见五卷赧王五十七年。将，即亮翻。〕</font></font><font size=4px>皆以取重诸侯，显名天下，搤腕而游谈者，以四豪为称首。</font><font size=4px color="#009090"><font size=4px>〔师古曰：搤，捉持也，音戹。腕，乌贯翻。四豪，即魏信陵以下也。〕</font></font><font size=4px>于是背公死党之议成，守职奉上之义废矣。</font><font size=4px color="#009090"><font size=4px>〔背，蒲妹翻。〕</font></font><font size=4px>及至汉兴，禁网疏阔，未知匡改也。是故代相陈豨从车千乘，而吴濞、淮南皆招宾客以千数；</font><font size=4px color="#009090"><font size=4px>〔从，才用翻。濞，普懿翻。〕</font></font><font size=4px>外戚大臣魏其、武安之属竞逐于京师，布衣游侠剧孟、郭解之徒驰骛于阎闾。权行州域，力折公侯，众庶荣其名迹，觊而慕之。虽其陷于刑辟，</font><font size=4px color="#009090"><font size=4px>〔辟，毗亦翻。〕</font></font><font size=4px>自与杀身成名，若季路、仇牧，死而不悔。</font><font size=4px color="#009090"><font size=4px>〔季路死于卫侯辄之难，仇牧死于宋闵公之难，事并见左传。〕</font></font><font size=4px>故曾子曰："上失其道，民散久矣。"</font><font size=4px color="#009090"><font size=4px>〔见论语。〕</font></font><font size=4px>非明主在上，示之以好恶，</font><font size=4px color="#009090"><font size=4px>〔好，呼到翻。恶，乌路翻。〕</font></font><font size=4px>齐之以礼法，民曷由知禁而反正乎！古之正法：五伯，三王之罪人也；而六国，五伯之罪人也；</font><font size=4px color="#009090"><font size=4px>〔伯，读曰霸。〕</font></font><font size=4px>夫四豪者，又六国之罪人也。况于郭解之伦，以匹夫之细，窃杀生之权，其罪已不容于诛矣。观温良泛爱，振穷周急，谦退不伐，亦皆有绝异之姿。惜乎，不入于道德，苟放纵于末流，杀身亡宗，非不幸也。

 　　荀悦论曰：世有三游，德之贼也：一曰游侠，二曰游说，三曰游行。</font><font size=4px color="#009090"><font size=4px>〔说，式芮翻。行，下孟翻。〕</font></font><font size=4px>立气势，作威福，结私交以立强于世者，谓之游侠；饰辩辞，设诈谋，驰逐于天下以要时势者，谓之游说；</font><font size=4px color="#009090"><font size=4px>〔要，一遥翻。〕</font></font><font size=4px>色取仁以合时好，</font><font size=4px color="#009090"><font size=4px>〔好，呼到翻。〕</font></font><font size=4px>连党类，立虚誉以为权利者，谓之游行。此三者，乱之所由生也；伤道害德，败法惑世，</font><font size=4px color="#009090"><font size=4px>〔败，补迈翻。〕</font></font><font size=4px>先王之所慎也。国有四民，各修其业；不由四民之业者，谓之奸民。</font><font size=4px color="#009090"><font size=4px>〔四民，士、农、工、商也。〕</font></font><font size=4px>奸民不生，王道乃成。

 　　凡此三游之作，生于季世，周、秦之末尤甚焉。上不明，下不正，制度不立，纲纪弛废；以毁誉为荣辱，不核其真；</font><font size=4px color="#009090"><font size=4px>〔誉，音余；下同。〕</font></font><font size=4px>以爱憎为利害，不论其实；以喜怒为赏罚，不察其理。上下相冒，万事乖错，是以言论者计薄厚而吐辞，选举者度亲疏而举笔，</font><font size=4px color="#009090"><font size=4px>〔度，徒洛翻。〕</font></font><font size=4px>善恶谬于众声，功罪乱于王法。然则利不可以义求，害不可以道避也。是以君子犯礼，小人犯法，奔走驰骋，越职僭度，饰华废实，竞趣时利。</font><font size=4px color="#009090"><font size=4px>〔趣，七喻翻。〕</font></font><font size=4px>简父兄之尊而崇宾客之礼，薄骨肉之恩而笃朋友之爱，忘修身之道而求众人之誉，割衣食之业以供飨宴之好，</font><font size=4px color="#009090"><font size=4px>〔好，呼到翻。〕</font></font><font size=4px>苞苴盈于门庭，聘问交于道路，</font><font size=4px color="#009090"><font size=4px>〔裹曰苞，藉曰苴。诗笺：以果实相遗者苞苴之。又曰：苞苴，裹鱼肉，或以苇，或以茅。左传注云：聘，执玉帛以相存问。〕</font></font><font size=4px>书记繁于公文，私务众于官事，于是流俗成而正道坏矣。

 　　是以圣王在上，经国序民，正其制度；善恶要于功罪而不淫于毁誉，</font><font size=4px color="#009090"><font size=4px>〔要，一遥翻。〕</font></font><font size=4px>听其言而责其事，举其名而指其实。故实不应其声者谓之虚，情不覆其貌者谓之伪，</font><font size=4px color="#009090"><font size=4px>〔覆，敷又翻。〕</font></font><font size=4px>毁誉失其真者谓之诬，言事失其类者谓之罔。虚伪之行不得设，</font><font size=4px color="#009090"><font size=4px>〔行，下孟翻。〕</font></font><font size=4px>诬罔之辞不得行，有罪恶者无侥幸，无罪过者不忧惧，请谒无所行，</font><font size=4px color="#009090"><font size=4px>〔请，求也。谒，告也。〕</font></font><font size=4px>货赂无所用，息华文，去浮辞，</font><font size=4px color="#009090"><font size=4px>〔去，羌吕翻。〕</font></font><font size=4px>禁伪辩，绝淫智，放百家之纷乱，壹圣人之至道，养之以仁惠，文之以礼乐，则风俗定而大化成矣。

 　　燕王定国与父康王姬奸；夺弟妻为姬。杀肥如令郢人</font><font size=4px color="#009090"><font size=4px>〔肥如，燕之属县。燕国除，入汉，属辽西郡。应劭曰：肥子奔燕，燕封于此。〕</font></font><font size=4px>郢人兄弟上书告之，主父偃从中发其事。公卿请诛定国，上许之。定国自杀，国除。</font><font size=4px color="#009090"><font size=4px>〔文帝初，王泽始封于燕，传子康王嘉；文帝九年，嘉薨，定国嗣；盖立四十二年矣。〕</font></font><font size=4px>

 　　齐厉王次昌亦与其姊纪翁主通。</font><font size=4px color="#009090"><font size=4px>〔齐孝王将闾，文帝十六年受封，传子懿王寿，寿传次昌。〕</font></font><font size=4px>主父偃欲纳其女于齐王，齐纪太后不许。偃因言于上曰："齐临菑十万户，市租千金，人众殷富，巨于长安，非天子亲弟、爱子，不得王此。</font><font size=4px color="#009090"><font size=4px>〔王，于况翻。〕</font></font><font size=4px>今齐王于亲属益疏，</font><font size=4px color="#009090"><font size=4px>〔疏，与疎同。〕</font></font><font size=4px>又闻与其姊乱，请治之！"于是帝拜偃为齐相，且正其事。偃至齐，急治王后宫宦者，辞及王；王惧，饮药自杀。偃少时游齐及燕、赵，</font><font size=4px color="#009090"><font size=4px>〔少，诗照翻。〕</font></font><font size=4px>及贵，连败燕、赵。</font><font size=4px color="#009090"><font size=4px>〔败，补迈翻。〕</font></font><font size=4px>赵王彭祖惧，</font><font size=4px color="#009090"><font size=4px>〔彭祖，景帝子；前二年封广川，五年徙赵。〕</font></font><font size=4px>上书告主父偃受诸侯金，以故诸侯子弟多以得封者。及齐王自杀，上闻，大怒，以为偃劫其王令自杀，乃征下吏。</font><span class="h"><font size=4px>【章：乙十一行本"吏"下有"治"字；孔本同；张校同。】</font></font><font size=4px></font><font size=4px color="#009090"><font size=4px>下，遐嫁翻。〕</font></font><font size=4px>偃服受诸侯金，实不劫王令自杀。上欲勿诛，公孙弘曰："齐王自杀，无后，国除为郡入汉，主父偃本首恶。陛下不诛偃，无以谢天下。"乃遂族主父偃。

 　　张欧免，上欲以蓼侯孔臧为御史大夫。</font><font size=4px color="#009090"><font size=4px>〔班志，蓼县属衡山国，春秋之蓼国也；音子。康曰音六，未知其何据。蓼侯孔聚，高祖功臣；臧，其子也。臧自言世修经学，盖谓孔子后也；安国为从弟。安国，孔子十三世孙。〕</font></font><font size=4px>臧辞曰："臣世以经学为业，乞为太常，典臣家业，与从弟侍中安国</font><font size=4px color="#009090"><font size=4px>〔百官表：侍中，加官，得出入禁中。应劭曰：入侍天子，故曰侍中。续汉书曰：侍中，比二千石，无员。汉官仪曰：侍中，左蝉、右貂，本秦丞相史，往来殿内，故谓之侍中，分掌乘舆服物，下至亵器虎子之属。武帝时，孔安国为侍中，以其儒者，特听掌御座唾壶，朝廷荣之。从，才用翻。〕</font></font><font size=4px>纲纪古训，使永垂来嗣。"上乃以臧为太常，其礼赐如三公。

 　　元朔三年（乙卯，公元前一二六年）

 　　冬，匈奴军臣单于死，其弟左谷蠡王伊稚斜自立为单于，</font><font size=4px color="#009090"><font size=4px>〔匈奴左、右谷蠡王，在左、右贤王之下。谷蠡，音鹿黎。索隐曰：稚，持利翻。斜，士嗟翻，邹诞生音直牙翻。盖"稚斜"胡人语，近得其实。〕</font></font><font size=4px>攻破军臣单于太子于单，于单亡降汉。</font><font size=4px color="#009090"><font size=4px>〔于单，音丹。降，户江翻。〕</font></font><font size=4px>

 　　以公孙弘为御史大夫。是时，方通西南夷，东置苍海，北筑朔方之郡。公孙弘数谏，以为罢敝中国以奉无用之地，愿罢之。</font><font size=4px color="#009090"><font size=4px>〔数，所角翻。为罢，读曰疲。〕</font></font><font size=4px>天子使朱买臣等难以置朔方之便，发十策，弘不得一。</font><font size=4px color="#009090"><font size=4px>〔师古曰：言其利害十条，弘无以应之。难，乃旦翻。〕</font></font><font size=4px>弘乃谢曰："山东鄙人，不知其便若是，愿罢西南夷、苍海而专奉朔方。"上乃许之、春，罢苍海郡。

 　　弘为布被，食不重肉。</font><font size=4px color="#009090"><font size=4px>〔言不重肉味也。重，音直龙翻。〕</font></font><font size=4px>汲黯曰："弘位在三公，奉禄甚多；</font><font size=4px color="#009090"><font size=4px>〔奉，扶用翻。〕</font></font><font size=4px>然为布被，此诈也。"上问弘，弘谢曰："有之。夫九卿与臣善者无过黯，然今日廷诘弘，诚中弘之病。</font><font size=4px color="#009090"><font size=4px>〔中，竹仲翻。〕</font></font><font size=4px>夫以三公为布被，与小吏无差，诚饰诈，欲以钓名，</font><font size=4px color="#009090"><font size=4px>〔师古曰：钓，取也；言若钓鱼之谓也。〕</font></font><font size=4px>如汲黯言。且无汲黯忠，陛下安得闻此言！"天子以为谦让，愈益尊之。

 　　三月，赦天下。

 　　夏，四月，丙子，封匈奴太子于单为涉安侯，数月而卒。

 　　初，匈奴降者言："月氏故居敦煌、祁连间，为强国，</font><font size=4px color="#009090"><font size=4px>〔降，户江翻。氏，音支。敦煌、张掖，匈奴破月氏，使昆邪王居之；汉开置郡。祁连，山名，即天山也，匈奴呼天为祁连；在张掖西北。敦，徒门翻。〕</font></font><font size=4px>匈奴冒顿攻破之。老上单于杀月氏王，以其头为饮器。余众遁逃远去，怨匈奴，无与共击之。"上募能通使月氏者。</font><font size=4px color="#009090"><font size=4px>〔使，疏吏翻。〕</font></font><font size=4px>汉中张骞以郎应募，出陇西，径匈奴中；单于得之，留骞十余岁。骞得间亡，乡月氏</font><font size=4px color="#009090"><font size=4px>〔间，古苋翻。乡，读曰向。〕</font></font><font size=4px>西走，数十日，至大宛。</font><font size=4px color="#009090"><font size=4px>〔西域传：大宛国治贵山城，去长安万二千五百七十里；西南至大月氏所居六百九十里。宛，于元翻。〕</font></font><font size=4px>大宛闻汉之饶财，欲通不得，见骞，喜，为发导译抵康居，</font><font size=4px color="#009090"><font size=4px>〔导者，引路之人；译者，传言之人也。康居国治乐越匿地，到卑阗城，去长安万二千三百里。为，于伪翻。〕</font></font><font size=4px>传致大月氏。</font><font size=4px color="#009090"><font size=4px>〔传，张恋翻。〕</font></font><font size=4px>大月氏太子为王，既击大夏，分其地而居之，</font><font size=4px color="#009090"><font size=4px>〔大夏国在大宛西南，都妫水南。月氏居妫水北。〕</font></font><font size=4px>地肥饶，少寇，</font><font size=4px color="#009090"><font size=4px>〔少，诗沼翻。〕</font></font><font size=4px>殊无报胡之心。骞留岁余，竟不能得月氏要领，</font><font size=4px color="#009090"><font size=4px>〔李奇曰：要领，要契也。师古曰：要，衣要也；领，衣领也。凡持衣者执要与领；言骞不能得月氏意趣，无以持归于汉，故以要领为喻。要，一遥翻。〕</font></font><font size=4px>乃还；并南山，</font><font size=4px color="#009090"><font size=4px>〔史记曰：南山即连终南山，从京南东至华山，东北连延至海，即中条山也。从京南而西，连接至葱岭万余里，故云并南山也。西域传云：其南山东出金城，与汉南山属。还，从宣翻，又如字；下同。并，步浪翻。〕</font></font><font size=4px>欲从羌中归，复为匈奴所得，</font><font size=4px color="#009090"><font size=4px>〔复，扶又翻。〕</font></font><font size=4px>留岁余。会伊稚斜逐于单，匈奴国内乱，骞乃与堂邑氏奴甘父逃归。</font><font size=4px color="#009090"><font size=4px>〔服虔曰：堂邑，姓也。汉人；其奴名甘父。父，音甫。〕</font></font><font size=4px>上拜骞为太中大夫，甘父为奉使君。骞初行时百余人，去十三岁，唯二人得还。</font><font size=4px color="#009090"><font size=4px>〔考异曰：史记西南夷传曰："元狩元年，张骞使大夏来，言通身毒国之利。"按年表，骞以元朔六年二月甲辰封博望侯，必非元狩元年始归也。或者元狩元年，天子始令骞通身毒国。疑不能明，故因是岁伊稚斜立终言之。〕</font></font><font size=4px>

 　　匈奴数万骑入塞，杀代郡太守恭，</font><font size=4px color="#009090"><font size=4px>〔代郡，唐蔚州、武州界。〕</font></font><font size=4px>及略千余人。

 　　六月，庚午，皇太后崩。</font><font size=4px color="#009090"><font size=4px>〔武帝母王太后也。〕</font></font><font size=4px>

 　　秋，罢西夷，独置南夷、夜郎两县、一都尉，稍令犍为自葆就，</font><font size=4px color="#009090"><font size=4px>〔师古曰：葆，与保同；令自保守，且成其郡县。〕</font></font><font size=4px>专力城朔方。

 　　匈如又入雁门，杀略千余人。

 　　是岁，中大夫张汤为廷尉。汤为人多诈，舞智以御人。时上方乡文学，</font><font size=4px color="#009090"><font size=4px>〔乡，读曰向。〕</font></font><font size=4px>汤阳浮慕，事董仲舒、公孙弘等；以千乘儿宽为奏谳掾，</font><font size=4px color="#009090"><font size=4px>〔儿，本郳姓，以国为氏，其后去"邑"。以为廷尉掾，专主奏谳也。儿，五奚翻。谳，鱼蹇翻。掾，俞绢翻。〕</font></font><font size=4px>以古法义决疑狱。所治：即上意所欲罪，与监、史深祸者；</font><font size=4px color="#009090"><font size=4px>〔班表，廷尉有左、右监，秩千石。汉官曰：廷尉狱史二十七人。深祸，谓持文深刻，欲致人于祸者。〕</font></font><font size=4px>即上意所欲释，与监、史轻平者；上由是悦之。汤于故人子弟调护之尤厚；</font><font size=4px color="#009090"><font size=4px>〔师古曰：调，和适之令得其所；护，谓保佑之也。〕</font></font><font size=4px>其造请诸公，</font><font size=4px color="#009090"><font size=4px>〔师古曰：造，诣至也。请，谒问也。造，七到翻。〕</font></font><font size=4px>不避寒暑。是以汤虽文深、意忌、不专平，</font><font size=4px color="#009090"><font size=4px>〔文深，谓持文深；意忌，谓其意忌前也；不专平，谓不专于持平也。〕</font></font><font size=4px>然得此声誉。汲黯数质责汤于上前</font><font size=4px color="#009090"><font size=4px>〔质，对也，对面责之也。或曰：质，正也，以正义责之。数，所角翻。〕</font></font><font size=4px>曰："公为正卿，</font><font size=4px color="#009090"><font size=4px>〔汉官，九卿之外，又有列于九卿者，故谓九卿为正卿。〕</font></font><font size=4px>上不能褒先帝之功业，下不能抑天下之邪心，安国富民，使囹圄空虚，何空取高皇帝约束纷更之为！</font><font size=4px color="#009090"><font size=4px>〔师古曰：言何为乃纷乱而改更也。更，工衡翻。〕</font></font><font size=4px>而公以此无种矣。"</font><font size=4px color="#009090"><font size=4px>〔言当诛及子孙。种，章勇翻。〕</font></font><font size=4px>黯时与汤论议，汤辩常在文深小苛；黯伉厉守高，</font><font size=4px color="#009090"><font size=4px>〔伉，口浪翻，健也，高也。厉，严也。〕</font></font><font size=4px>不能屈，忿发，骂曰："天下谓刀笔吏不可以为公卿，果然！必汤也，令天下重足而立，</font><font size=4px color="#009090"><font size=4px>〔累足而立，惧之甚也。重，直龙翻。〕</font></font><font size=4px>侧目而视矣！"

 　　元朔四年（丙辰，公元前一二五年）

 　　冬，上行幸甘泉。

 　　夏，匈奴入代郡、定襄、上郡，</font><font size=4px color="#009090"><font size=4px>〔上郡，唐延、绥、银之地，高祖置定襄郡。括地志：定襄故城，在朔州善阳县北三百八十里。〕</font></font><font size=4px>各三万骑，杀略数千人。 
</font><!--/HTMLBUILERPART0--><font size=4px>